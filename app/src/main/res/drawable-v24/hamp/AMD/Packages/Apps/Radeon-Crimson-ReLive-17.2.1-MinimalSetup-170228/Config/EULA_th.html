<html>
<body>
<h3>​​​สัญญาลิขสิทธิ์สำหรับผู้ใช้ปลายทาง</h3>
<h3>(AMD Radeon™ ซอฟต์แวร์)</h3>​​ 
<p>เอกสารสำคัญ โปรดอ่านอย่างละเอียด:  โปรดอย่าติดตั้ง คัดลอก หรือใช้ซอฟต์แวร์นี้ เอกสาร (ตามที่ได้ระบุไว้ด้านล่าง) หรือส่วนใดส่วนหนึ่งของสิ่งดังกล่าว (เรียกรวมกันว่า "ซอฟต์แวร์") จนกว่าคุณจะได้อ่านเอกสารฉบับนี้อย่างละเอียดและยอมรับเงื่อนไขและข้อกำหนดทั้งหมด เอกสารฉบับนี้เป็นสัญญาตามกฎหมาย ("สัญญา") ระห่างคุณ (ทั้งในฐานะบุคคลหรือหน่วยงาน) (เรียกรวมกันว่า "คุณ" หรือ "ของคุณ") และ ADVANCED MICRO DEVICES, INC. ("AMD")</p>
<p>หากคุณไม่ยอมรับเงื่อนไขและข้อกำหนดของสัญญาฉบับนี้ โปรดอย่าติดตั้ง คัดลอก หรือใช้ซอฟต์แวร์นี้ โดยการติดตั้ง การคัดลอก หรือการใช้ซอฟต์แวร์นี้ จะถือว่าคุณยอมรับเงื่อนไขและข้อกำหนดทั้งหมดของสัญญาฉบับนี้</p>
<h3>1. คำจำกัดความ</h3>
<ol>
   <li>"เอกสาร" หมายถึงสคริปต์การติดตั้งและเอกสารออนไลน์หรืออิเล็กทรอนิกส์ที่เกี่ยวข้อง รวมอยู่ หรือมอบให้โดยเกี่ยวข้องกับซอฟต์แวร์ หรือส่วนต่างๆ ของสิ่งดังกล่าว</li>
   <li>"สิทธิในทรัพย์สินทางปัญญา" หมายถึงลิขสิทธิ์ เครื่องหมายการค้า ความลับทางการค้า สิทธิบัตร มาส์คเวิร์ค (mask works) สิ่งต่างๆ ในรูปแบบเดียวกันและสิทธิในทรัพย์สินทางปัญญาอื่นๆ ซึ่งเป็นที่ยอมรับในเขตอำนาจศาลทั่วโลก รวมถึงแอพพลิเคชั่นและการลงทะเบียนต่างๆ ทั้งหมดที่เกี่ยวข้อง</li>
</ol>​​ 
<h3>2. ลิขสิทธิ์ </h3>
<p>โดยขึ้นอยู่กับเงื่อนไขและข้อกำหนดของสัญญาฉบับนี้ AMD มอบลิขสิทธิ์ซึ่งไม่ใช่เอกสิทธิ์ ไม่เสียค่าบริการ สามารถเปลี่ยนแปลงได้ ไม่สามารถโอนถ่ายได้ และจำกัดในการใช้งานซอฟต์แวร์นี้โดยต้องใช้ร่วมกับระบบหรือส่วนประกอบที่มีหรือประกอบด้วยหน่วยประมวลผลของ AMD ให้แก่คุณตามสิทธิ์ที่มี</p>
<h3>3. ข้อห้าม</h3>
<p>เว้นแต่ลิขสิทธิ์แบบจำกัดที่มอบให้อย่างชัดเจนตามที่ระบุไว้ในส่วนที่ 2 ของสัญญาฉบับนี้ คุณจะไม่มีสิทธิ์อื่นใดในซอฟต์แวร์ ไม่ว่าจะโดยชัดเจน โดยนัย สิทธิ์ที่ไม่ได้แจ้งจำกัดสิทธิ์ไว้ หรือสิทธิอื่นๆ ข้อห้ามอื่นๆ เกี่ยวกับการใช้งานซอฟต์แวร์จะระบุไว้ด้านล่างนี้ คุณไม่มีสิทธิ์ที่จะดำเนินการต่างๆ ต่อไปนี้:</p>
<ol>
   <li>แก้ไขหรือสร้างงานอนุพันธ์ของซอฟต์แวร์</li>
   <li>แจกจ่าย ประกาศ แสดง มอบลิขสิทธิ์ต่อ มอบหมาย หรือโอนถ่ายซอฟต์แวร์ในรูปแบบอื่นๆ</li>
   <li>ถอดหรือแก้รหัส (decompile) ถอดรื้อ (disassemble) ทำวิศวกรรมย้อนกลับ (reverse engineer)หรืออีกนัยหนึ่งบั่นทอนซอฟต์แวร์นี้ให้อยู่ในรูปที่มนุษย์สามารถเข้าใจได้ (ยกเว้นแต่การดำเนินการที่ได้รับอนุญาตตามกฎหมาย)</li>
   <li>แก้ไขหรือลบเครื่องหมายการสงวนลิขสิทธิ์ เครื่องหมายการค้า หรือการแจ้งเกี่ยวกับสิทธิบัตรในซอฟต์แวร์ หรือ</li>
   <li>ใช้งานซอฟต์แวร์เพื่อ: (i) พัฒนาผลงานที่มาจากข้อมูลลับซึ่งใช้เพื่อขอการปกป้องจากสิทธิบัตรโดยตรง (ii) ช่วยในการวิเคราะห์สิทธิบัตรและการขอสิทธิบัตรของคุณ หรือ (iii) แก้ไขลิขสิทธิ์ที่มีอยู่แล้ว</li>
</ol>
<h3>4. ความคิดเห็น</h3>
<p>คุณไม่มีภาระผูกพันในการให้เสนอแนะ ข้อคิดเห็น หรือความคิดเห็นอื่นๆ ("ความคิดเห็น") ที่เกี่ยวข้องกับซอฟต์แวร์แก่ AMD อย่างไรก็ตาม AMD อาจใช้และรวมความคิดเห็นที่ได้รับจากคุณเพื่อปรับปรุงซอฟต์แวร์นี้และผลิตภัณฑ์ ซอฟต์แวร์ และเทคโนโลยีอื่นๆ ของ AMD ในทำนองเดียวกัน สำหรับความคิดเห็นต่างๆ ที่คุณมอบให้แก่ AMD จะถือว่าคุณมอบลิขสิทธิ์ที่ไม่ใช่เอกสิทธิ์ ไม่สามารถเปลี่ยนแปลงได้ ไม่เสียค่าใช้จ่าย คงอยู่ต่อเนื่องและตลอดไปให้แก่ AMD และบริษัทสาขาและบริษัทในเครือสามารถใช้งาน ทำซ้ำ มอบลิขสิทธิ์ มอบลิขสิทธิ์ต่อ แจกจ่าย สร้าง ขายหรือดำเนินการทางการพาณิชย์ทั้งทางตรงหรือทางอ้อมต่อความคิดเห็นเกี่ยวกับซอฟต์แวร์นี้หรือผลิตภัณฑ์ ซอฟต์แวร์ และเทคโนโลยีอื่นๆ ของ AMD คุณยินยอมที่จะไม่ให้ความคิดเห็นที่ (ก) ที่คุณทราบว่าเกี่ยวข้องกับสิทธิในทรัพย์สินทางปัญญาของบุคคลที่สาม หรือ (ข) ขึ้นอยู่กับข้อเงื่อนไขของลิขสิทธิ์ซึ่งกำหนดให้ต้องรวมหรือรับผลิตภัณฑ์ใดๆ จากความคิดเห็นดังกล่าว หรือทรัพย์สินทางปัญญาของ AMD การมอบลิขสิทธิ์ หรือการแบ่งปันข้อมูลกับบุคคลที่สาม</p>
<h3>5. กรรมสิทธิ์และลิขสิทธิ์ของซอฟต์แวร์</h3>
<p>ซอฟต์แวร์ รวมถึงสิทธิ์ในทรัพย์สินทางปัญญาของสิ่งดังกล่าวเป็นและยังคงเป็นทรัพย์สินของ AMD หรือผู้มอบลิขสิทธิ์แต่เพียงผู้เดียว คุณไม่มีสิทธิ์ กรรมสิทธิ์ หรือผลประโยชน์ต่างๆ จากสิ่งดังกล่าวเว้นแต่ที่ระบุไว้อย่างชัดเจนในสัญญาฉบับนี้ คุณยินยอมที่จะไม่ทำการคัดลอกซอฟต์แวร์โดยไม่ได้รับอนุญาต กรรมสิทธิ์ในและต่อซอฟต์แวร์ สำเนาของสิ่งดังกล่าว (ส่วนใดส่วนหนึ่งหรือทั้งหมด และทุกรูปแบบ) รวมถึงสิทธิ์ต่างๆ และสิทธิ์ในทรัพย์สินทางปัญญาของสิ่งดังกล่าวจะยังคงเป็นของ AMD เว้นแต่ที่ได้แสดงไว้ในส่วนที่ 2 ของสัญญาฉบับนี้อย่างชัดเจน AMD จะไม่มอบสิทธิ์ต่างๆ เกี่ยวกับสิทธิบัตร ลิขสิทธิ์ เครื่องหมายการค้า หรือข้อมูลความลับทางการค้าให้แก่คุณ ไม่ว่าโดยชัดแจ้งหรือโดยนัย</p>
<h3>6. คำปฏิเสธความรับผิดชอบเกี่ยวกับการรับประกัน</h3>
<p>ซอฟต์แวร์นี้ให้จัดเตรียมให้แก่คุณ "ตามที่เป็น" โดยไม่มีการรับประกันใดๆ AMD ปฏิเสธการรับประกันทุกรูปแบบทั้งโดยชัดเจน โดยนัย หรือตามกฎหมาย รวมถึงแต่ไม่จำกัดเฉพาะเพียงการรับประกันการมีจำหน่ายหรือจ่ายแจกโดยนัย ความสามารถในการใช้งานเพื่อจุดประสงค์ต่างๆ กรรมสิทธิ์ การไม่ละเมิด การที่ซอฟต์แวร์จะทำงานได้โดยไม่เสียหายหรือปราศจากความผิดพลาด หรือการรับประกันใดๆ ที่เกิดขึ้นจากการค้าหรือการใช้งาน คุณเป็นผู้รับความเสี่ยงทุกประการที่เกิดขึ้นจากการใช้งานซอฟต์แวร์ บางเขตอำนาจศาลจะไม่อนุญาตให้ปฏิเสธการรับประกันโดยนัย ในกรณีดังกล่าวการปฏิเสธที่กล่าวมาแล้วจะไม่บังคับใช้กับคุณ</p>
<h3>7. การจำกัดหนี้สิ้นและการชดใช้</h3>
<p>AMD และผู้มอบกรรมสิทธิ์ไม่ต้องชดใช้แก่คุณสำหรับความเสียหายที่เกิดจากการลงโทษ ความเสียหายโดยตรง ความเสียหายที่เกิดขึ้นโดยมิได้ตั้งใจ ความเสียหายทางอ้อม ความเสียหายพิเศษ หรือความเสียหายต่อเนื่องที่เกิดขึ้นจากการใช้งานซอฟต์แวร์หรือสัญญาฉบับนี้ แม้ว่า AMD และผู้มอบกรรมสิทธิ์จะได้รับแจ้งเกี่ยวกับความเป็นไปได้ที่จะเกิดความเสียหายแล้วก็ตาม ไม่ว่าในกรณีใดๆ ก็ตาม ความรับผิดชอบทั้งสิ้นของ AMD ที่มีต่อความเสียหาย การสูญเสีย และมูลคดีทั้งหมดของคุณ (ไม่ว่าในรูปสัญญา การละเมิดสิทธิ์ (รวมทั้งความประมาทเลินเล่อ) หรืออื่นๆ) จะเป็นจำนวนไม่เกิน 100 ดอลล่าสหรัฐ คุณตกลงที่จะปกป้อง ชดใช้ และป้องกัน AMD และผู้มอบกรรมสิทธิ์ รวมถึงผู้อำนวยการ เจ้าหน้าที่ พนักงาน บริษัทในเครือ หรือตัวแทนจากความเสียหาย สูญเสีย หนี้สิน และค่าใช้จ่ายอื่นๆ (รวมถึงค่าธรรมเนียมเกี่ยวกับทนายที่สมเหตุสมผล) ที่เกิดขึ้นจากการใช้งานซอฟต์แวร์ของคุณหรือการฝ่าฝืนเงื่อนไขและข้อกำหนดของสัญญาฉบับนี้</p>
<h3>8. ข้อห้ามเกี่ยวกับการส่งออก</h3>
<p>คุณต้องปฏิบัติตามกฎหมายที่บังคับใช้ทั้งหมดของสหรัฐฯ ยุโรป และกฎหมายการส่งออก รวมถึงแต่ไม่จำกัดเฉพาะเพียงกฎหมาย U.S. Export Administration Regulations ("EAR"), (15 C.F.R. ส่วนที่ 730 ถึง 774), และกฎหมาย E.U. Council Regulation (EC) No 428/2009 ฉบับวันที่ 5 พฤษภาคม 2009 นอกจากนี้ ตามส่วนที่ 740.6 ของกฎหมาย EAR คุณรับรองว่าคุณจะไม่ (1) ส่งออก ส่งออกซ้ำ หรือนำเทคโนโลยี ซอฟต์แวร์ ซอร์สโค๊ดต้องห้ามที่คุณได้รับจาก AMD เข้าสู่ประเทศในกลุ่มประเทศ D:1, E:1 หรือ E:2 หรือ (2) ส่งออกผลิตภัณฑ์ที่เกิดขึ้นโดยตรงจากเทคโนโลยีหรือซอฟต์แวร์ดังกล่าวไปยังกลุ่มประเทศ D:1, E:1 หรือ E:2 หากประเทศที่ผลิตผลิตภัณฑ์โดยตรงดังกล่าวนั้นอยู่ภายใต้การควบคุมด้านความปลอดภัยแห่งชาติตามที่ระบุไว้ในรายการ Commerce Control List (สามารถดูได้ในภาคผนวก 1 ถึงส่วนที่ 774 ของ EAR) เว้นแต่จะได้รับอนุญาตโดย United States Department of Commerce Bureau of Industry and Security หรือตามข้อยกเว้นลิขสิทธิ์ของ EAR คุณสามารถดูข้อมูลล่าสุดเกี่ยวกับรายการกลุ่มประเทศหรือข้อมูลเพิ่มเติมเกี่ยวกับ EAR หรือภาระผูกพันของคุณภายใต้กฎหมายเหลานั้น โปรดไปที่เว็บไซต์ของ U.S. Bureau of Industry and Security ได้ที่ 
   <a href="http://www.bis.doc.gov/"><font color="#c0c0c0">http://www.bis.doc.gov/​</font></a>.</p>
<h3>9. การสงวนสิทธิ์ตามกฎหมายของรัฐบาลสหรัฐฯ</h3>
<p>ซอฟต์แวร์นี้มอบให้พร้อมกับ "การสงวนสิทธิ์ตามกฎหมาย" การใช้ การทำซ้ำ หรือการเปิดเผยโดยรัฐบาลนั้นอยู่ภายใต้ข้อห้ามที่ระบุไว้ใน FAR 52.227-14 และ DFAR252.227-7013, et seq. หรือข้อกำหนดต่อเนื่อง การใช้ซอฟต์แวร์โดยรัฐบาลนั้นต้องประกอบด้วยการยอมรับสิทธิ์ความเป็นเจ้าของของ AMD ในซอฟต์แวร์ดังกล่าว</p>
<h3>10. การยกเลิกลิขสิทธิ์</h3>
<p>สัญญาฉบับนี้จะสิ้นสุดลงในทันทีโดยไม่ต้องมีการแจ้งเตือนจาก AMD หรือไม่ต้องมีการแก้ไขข้อพิพาทโดยอนุญาโตตุลาการ หาก (1) คุณไม่สามารถปฏิบัติตามข้อกำหนดของสัญญาฉบับนี้ หรือ (2) คุณแจ้งให้ AMD ทราบว่าคุณต้องการจะสิ้นสุดสัญญาฉบับนี้ เมื่อสัญญาฉบับนี้สิ้นสุดลง คุณจะต้องลบหรือทำลายสำเนาทั้งหมดของซอฟต์แวร์ เมื่อสัญญาฉบับนี้สิ้นสุดลงหรือหมดอายุลง ข้อกำหนดทั้งหมดจะยังคงมีผลบังคับใช้อยู่เว้นแต่ข้อกำหนดในส่วนที่ 2</p>
<h3>11. กฎหมายที่ใช้ควบคุม</h3>
<p>สัญญาฉบับนี้จัดทำขึ้นภายใต้และบังคับใช้ตามกฎหมายของรัฐแคลิฟอร์เนีย โดยยกเว้นส่วนที่ขัดกับกฎหมาย ทุกฝ่ายยินยอมปฏิบัติตามเขตอำนาจศาลแห่งรัฐและศาลกลางแห่งซานตา คลารา คันทรี (Santa Clara County) และเขตเหนือของแคลิฟอร์เนีย (Northern District of California) สำหรับจุดประสงค์ของสัญญาฉบับนี้ คุณยอมรับว่าหากคุณฝ่าฝืนสัญญาฉบับนี้ อาจเป็นสาเหตุของความเสียหายที่แก้ไขไม่ได้ และยินยอมให้ AMD ใช้มาตรการต่างๆ เพื่อเยียวยาภายใต้สัญญาฉบับนี้ และมาตรการเยียวยาต่างๆ ตามที่ตุลาการของเขตอำนาจศาลที่เกี่ยวข้องสั่ง</p>
<h3>12. ข้อกำหนดทั่วๆ</h3>
<p>ไป  คุณไม่สามารถโอนสัญญาฉบับนี้ได้โดยไม่ได้รับความยินยอมจาก AMD เป็นลายลักษณ์อักษรเป็นการล่วงหน้า และการโอนโดยไม่ได้รับความยินยอมจะถือเป็นโมฆะและไม่มีผลบังคับใช้ ฝ่ายต่างๆ ไม่ได้มีจุดประสงค์ในการสร้างความสัมพันธ์ในฐานะตัวแทนหรือหุ้นส่วนขึ้นระหว่างกันด้วยสัญญาฉบับนี้ ข้อกำหนดต่างๆ ของสัญญาฉบับนี้จะถูกตีความในรูปแบบที่มีผลบังคับใช้และถูกต้องตามกฎหมายที่บังคับใช้ อย่างไรก็ตาม ในกรณีที่ข้อกำหนดต่างๆ ของสัญญาฉบับนี้ขัดต่อกฎหมายหรือถูกตุลาการของเขตอำนาจศาลที่เกี่ยวข้องตัดสินว่าผิดกฎหมาย ข้อกำหนดดังกล่าวจะถูกลบออกและส่วนอื่นๆ ของสัญญาฉบับนี้จะยังคงมีผลบังคับใช้อย่างเต็มที่</p>
<h3>13. สัญญาทั้งฉบับ</h3>
<p>สัญญาฉบับนี้กำหนดข้อตกลงทั้งหมดและความเข้าใจระหว่างทุกฝ่ายเกี่ยวกับซอฟต์แวร์ และใช้แทนที่และรวมกับสัญญา การตกลง ความเข้าใจทั้งที่เป็นลายลักษณ์อักษรและโดยวาจาซึ่งจัดทำขึ้นก่อนหน้าระหว่างทุกๆ ฝ่ายเกี่ยวกับเนื้อหาสาระของสัญญาฉบับนี้ ไม่มีการงดเว้นหรือเปลี่ยนแปลงข้อกำหนดใดๆ ของสัญญาฉบับนี้จะมีผลบังคับใช้หากมิได้กระทำขึ้นเป็นลายลักษณ์อักษรและมีการลงนามรับรองโดยตัวแทนของทุกฝ่าย</p>​​​ 
<p>เพื่อช่วย AMD ในการปรับปรุงประสิทธิภาพการใช้งานกราฟิกของคุณ AMD จะจัดเก็บข้อมูลที่ไม่ใช่ข้อมูลส่วนตัว รวมถึงแต่ไม่จำกัดเฉพาะเพียงรุ่นของผลิตภัณฑ์กราฟิก AMD ของคุณ id อุปกรณ์ และข้อมูลระบบอื่นๆ</p>
<p>หากคุณยอมรับข้อกำหนดและเงื่อนไขของสัญญาฉบับนี้ โปรดกด "ยอมรับ" หากคุณไม่ยอมรับเงื่อนไขและข้อกำหนดของสัญญาฉบับนี้ โปรดกด "ปฏิเสธ" โดยคุณจะไม่สามารถใช้ซอฟต์แวร์ได้</p>
</body>
</html>