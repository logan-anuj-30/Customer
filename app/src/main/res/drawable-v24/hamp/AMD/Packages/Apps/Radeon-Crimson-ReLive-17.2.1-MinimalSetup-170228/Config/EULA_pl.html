<html>
<body>
<h3>​​​UMOWA LICENCYJNA UŻYTKOWNIKA KOŃCOWEGO</h3>
<h3>(Oprogramowanie AMD Radeon™)</h3>​​ 
<p>WAŻNE – PRZECZYTAJ UWAŻNIE:  PRZED ZAINSTALOWANIEM, SKOPIOWANIEM LUB UŻYCIEM DOŁĄCZONEGO OPROGRAMOWANIA, DOKUMENTACJI (OKREŚLONYCH PONIŻEJ) LUB JAKIEJKOLWIEK ICH CZĘŚCI (ŁĄCZNIE „OPROGRAMOWANIA”) UWAŻNIE PRZECZYTAJ I ZAAKCEPTUJ NINIEJSZE WARUNKI. TO JEST PRAWNIE WIĄŻĄCA UMOWA („UMOWA”) POMIĘDZY UŻYTKOWNIKIEM (OSOBĄ FIZYCZNĄ LUB PRAWNĄ) (DALEJ ZWANYM „UŻYTKOWNIKIEM”) ORAZ SPÓŁKĄ ADVANCED MICRO DEVICES, INC. („AMD”).</p>
<p>JEŻELI NIE AKCEPTUJESZ WARUNKÓW NINIEJSZEJ UMOWY, NIE INSTALUJ, NIE KOPIUJ ANI NIE UŻYWAJ OPROGRAMOWANIA. INSTALUJĄC, KOPIUJĄC LUB UŻYWAJĄC OPROGRAMOWANIE AKCEPTUJESZ WSZYSTKIE WARUNKI I POSTANOWIENIA NINIEJSZEJ UMOWY.</p>
<h3>1. DEFINICJE</h3>
<ol>
   <li>„Dokumentacja” oznacza skrypty instalacji oraz dokumentację online lub elektroniczną powiązaną, załączoną lub dostarczoną w związku z Oprogramowaniem lub jakąkolwiek jego częścią.</li>
   <li>„Prawa własności intelektualnej” oznaczają wszelkie prawa autorskie, znaki handlowe, tajemnice handlowe, patenty, topologie układów scalonych oraz wszelkie powiązane, podobne lub inne prawa własności intelektualnej uznawane w jakiejkolwiek jurysdykcji na całym świecie, w tym wszelkie powiązane zgłoszenia i zastrzeżenia.</li>
</ol>​​ 
<h3>2. LICENCJA</h3>
<p>Zgodnie z warunkami i postanowieniami niniejszej Umowy, firma AMD niniejszym przyznaje Licencjobiorcy niewyłączną, bezpłatną, odwołalną, niezbywalną, ograniczoną licencję na użytkowanie Oprogramowania wyłącznie w połączeniu z systemami i składnikami obejmującymi lub zawierającymi procesory AMD.</p>
<h3>3. OGRANICZENIA</h3>
<p>Z wyjątkiem ograniczonej licencji wyraźnie przyznanej w Punkcie 2 niniejszej Umowy, Licencjobiorca nie posiada żadnych innych praw względem Oprogramowania, wyrażonych ani domniemanych, powstałych poprzez estoppel lub w jakikolwiek inny sposób. Poniżej określono dalsze ograniczenia związane z użytkowaniem Oprogramowania przez Licencjobiorcę. Licencjobiorca nie może:</p>
<ol>
   <li>modyfikować Oprogramowania ani tworzyć na jego podstawie oprogramowania pochodnego;</li>
   <li>rozpowszechniać, publikować, pokazywać, udzielać sublicencji ani w żaden innych sposób przenosić praw względem Oprogramowania;</li>
   <li>dekompilować, odtwarzać, dezasemblować czy w inny sposób przetwarzać Oprogramowania na zrozumiałą postać (chyba że jest to dozwolone zgodnie z obowiązującymi przepisami prawa);</li>
   <li>zmieniać ani usuwać znajdujących się w Oprogramowaniu informacji dotyczących praw autorskich, znaków handlowych i patentów; ani</li>
   <li>wykorzystywać Oprogramowania w celu: (i) tworzenia wynalazków bezpośrednio na podstawie informacji poufnych, aby uzyskać ochronę patentową; (ii) analizy patentów i zgłoszeń patentowych Licencjobiorcy; lub (iii) modyfikowania istniejących patentów.</li>
</ol>
<h3>4. INFORMACJE ZWROTNE</h3>
<p>Licencjobiorca nie jest zobowiązany do przekazywania firmie AMD żadnych sugestii, komentarzy ani innych informacji zwrotnych („Informacji zwrotnych”) związanych z Oprogramowaniem. Jednakże firma AMD może wykorzystywać wszelkie Informacje zwrotne otrzymane od Licencjobiorcy w celu usprawnienia Oprogramowania i innych produktów, programów i technologii firmy AMD. W związku z powyższym, w odniesieniu do wszelkich Informacji zwrotnych, Licencjobiorca przyznaje firmie AMD i jej podmiotom stowarzyszonych i zależnym nieograniczoną terytorialnie, niewyłączną, nieodwołalną, bezpłatną i dożywotnią licencję na bezpośrednie i pośrednie użytkowanie, powielanie, licencjonowanie, sublicencjonowanie, rozpowszechnianie, wykorzystywanie, sprzedawanie i innego rodzaju komercjalizowanie Informacji zwrotnych w Oprogramowaniu i innych produktach, programach i technologiach firmy AMD. Licencjobiorca zobowiązuje się także nie przekazywać żadnych Informacji zwrotnych, które (a) zgodnie z wiedzą Licencjobiorcy podlegają jakimkolwiek Prawom własności intelektualnej jakiejkolwiek strony trzeciej, lub (b) podlegają warunkom licencyjnym, które wymagają, aby produkty zawierające takie Informacje zwrotne lub utworzone na podstawie takich Informacji zwrotnych lub innej własności intelektualnej firmy AMD zostały udostępnione jakiejkolwiek stronie trzeciej (na podstawie licencji lub w jakikolwiek inny sposób).</p>
<h3>5. PRAWA WŁASNOŚCI I PRAWA AUTORSKIE WZGLĘDEM OPROGRAMOWANIA</h3>
<p>Oprogramowanie, w tym wszelkie powiązane Prawa własności intelektualnej, są i pozostają wyłączną własnością firmy AMD lub jej licencjodawców, a Licencjobiorca nie posiada żadnych innych praw, tytułów ani udziałów w Oprogramowaniu, niż te, które zostały wyraźnie określone w niniejszej Umowie. Licencjobiorca zobowiązuje się zapobiegać wszelkiemu nieupoważnionemu kopiowaniu Oprogramowania. Wszelkie tytuły w odniesieniu do Oprogramowania, wszelkie jego kopie (całości lub części, w dowolnej formie) oraz wszelkie powiązane prawa, w tym Prawa własności intelektualnej, pozostają własnością firmy AMD. Jeżeli nie zostało to wyraźnie określone w Punkcie 2 niniejszej Umowy, firma AMD nie przyznaje Licencjobiorcy żadnego wyrażonego ani domniemanego prawa względem patentów, praw autorskich, znaków handlowych ani tajemnic handlowych firmy AMD.</p>
<h3>6. WYŁĄCZENIE ODPOWIEDZIALNOŚCI Z TYTUŁU GWARANCJI</h3>
<p>OPROGRAMOWANIE JEST DOSTARCZANE W STANIE „TAK JAK JEST”, BEZ ŻADNEJ GWARANCJI. FIRMA AMD NIE PRZYJMUJE ODPOWIEDZIALNOŚCI Z TYTUŁU JAKICHKOLWIEK GWARANCJI, WYRAŻONYCH, DOMNIEMANYCH ANI USTAWOWYCH, W TYM DOMNIEMANYCH GWARANCJI POKUPNOŚCI ANI PRZYDATNOŚCI DO OKREŚLONEGO CELU, TYTUŁU, NIENARUSZANIA PRAW, NIEPRZERWANEGO ANI WOLNEGO OD BŁĘDÓW DZIAŁANIA OPROGRAMOWANIA, ANI GWARANCJI WYNIKAJĄCYCH ZE ZWYCZAJÓW HANDLOWYCH LUB UŻYTKOWANIA. CAŁE RYZYKO ZWIĄZANE Z UŻYTKOWANIEM OPROGRAMOWANIA PONOSI LICENCJOBIORCA. Niektóre prawodawstwa nie zezwalają na wyłączenie rękojmi, więc w takim wypadku powyższe wyłączenia nie będą miały zastosowania.</p>
<h3>7. OGRANICZENIE ODPOWIEDZIALNOŚCI I ODSZKODOWANIE</h3>
<p>FIRMA AMD ANI JEJ LICENCJODAWCY NIE BĘDĄ W ŻADNYCH OKOLICZNOŚCIACH PONOSIĆ ODPOWIEDZIALNOŚCI WZGLĘDEM LICENCJOBIORCY Z TYTUŁU JAKICHKOLWIEK SZKÓD DOMNIEMANYCH, BEZPOŚREDNICH, PRZYPADKOWYCH, POŚREDNICH, SPECJALNYCH ANI WYNIKOWYCH, KTÓRE WYNIKAJĄ Z UŻYTKOWANIA OPROGRAMOWANIA LUB Z NINIEJSZEJ UMOWY, NAWET JEŻELI FIRMA AMD I JEJ LICENCJODAWCY ZOSTANĄ UPRZEDNIO POWIADOMIENI O MOŻLIWOŚCI WYSTĄPIENIA TAKICH SZKÓD. W żadnym wypadku łączna kwota odpowiedzialności firmy AMD za wszelkie szkody, straty czy wszczęte postępowanie wynikające z naruszenia umowy, szkody (łącznie z zaniechaniem) czy innej przyczyny nie przekroczy kwoty 100 USD. Licencjobiorca zobowiązuje się zabezpieczyć i zwolnić firmę AMD oraz jej licencjodawców, członków zarządu, członków kadry kierowniczej, pracowników, podmioty stowarzyszone i przedstawicieli z odpowiedzialności z tytułu jakichkolwiek strat, szkód, odpowiedzialności i wydatków (w tym uzasadnionych kosztów adwokackich), wynikających z użytkowania Oprogramowania przez Licencjobiorcę lub naruszenia warunków i postanowień niniejszej Umowy.</p>
<h3>8. OGRANICZENIA EKSPORTOWE</h3>
<p>Licencjobiorca zobowiązuje się przestrzegać wszelkich przepisów prawa eksportowego obowiązujących w USA, Europie i innych obszarach, w tym między innymi eksportowych przepisów administracyjnych USA (Export Administration Regulations, EAR), (15 C.F.R., 730-774), oraz Rozporządzenia Rady UE (WE) nr 428/2009 z 5 maja 2009 roku. Ponadto, zgodnie z Punktem 740.6 EAR, Licencjobiorca niniejszym zaświadcza, że, z wyjątkiem licencji przyznanej przez Biuro Przemysłu i Bezpieczeństwa Departamentu Handlu Stanów Zjednoczonych lub innego zezwolenia wynikającego z EAR, Licencjobiorca zobowiązuje się (1) nie eksportować, reeksportować ani wypuszczać do kraju należącego do Grupy D:1, E:1 lub E:2 żadnej objętej ograniczeniami technologii, oprogramowania ani kodu źródłowego, otrzymanych przez Licencjobiorcę od firmy AMD, ani (2) nie eksportować do kraju należącego do Grupy D:1, E:1 lub E:2 bezpośredniego produktu takiej technologii lub oprogramowania, jeżeli taki wyprodukowany zagranicą bezpośredni produkt podlega krajowym zabezpieczeniom określonym na liście kontroli handlowej (Commerce Control List) (aktualnie w Uzupełnieniu 1 do Części 774 EAR). Aktualny wykaz Grup krajów oraz dodatkowe informacje na temat EAR i zobowiązań Licencjobiorcy wynikających z takich przepisów można znaleźć na stronie internetowej Biura Przemysłu i Bezpieczeństwa USA pod adresem 
   <a href="http://www.bis.doc.gov/"><font color="#c0c0c0">http://www.bis.doc.gov/​</font></a>.</p>
<h3>9. OGRANICZONE PRAWA RZĄDU STANÓW ZJEDNOCZONYCH</h3>
<p>Oprogramowanie podlega „OGRANICZONYM PRAWOM”. Użytkowanie, kopiowanie i ujawnianie Oprogramowania przez Rząd Stanów Zjednoczonych podlega ograniczeniom określonym w FAR 52.227-14 i DFAR252.227-7013 i następnych, lub w przepisach, które je zastępują. Użytkowanie Oprogramowania przez Rząd Stanów Zjednoczonych stanowi przyjęcie do wiadomości praw własności firmy AMD względem Oprogramowania.</p>
<h3>10. ROZWIĄZANIE UMOWY</h3>
<p>Niniejsza Umowa zostaje natychmiast rozwiązana bez powiadomienia ze strony firmy AMD ani postanowienia sądowego, jeżeli (1) Licencjobiorca naruszy jakiekolwiek postanowienie niniejszej Umowy, lub (2) Licencjobiorca powiadomi firmę AMD o chęci rozwiązania niniejszej Umowy. Po rozwiązaniu niniejszej Umowy Licencjobiorca zobowiązuje się usunąć lub zniszczyć wszystkie kopie Oprogramowania. Wszystkie postanowienia niniejszej Umowy, z wyjątkiem postanowień zawartych w Punkcie 2, zachowują moc obowiązującą po rozwiązaniu lub wygaśnięciu niniejszej Umowy.</p>
<h3>11. PRAWO WŁAŚCIWE</h3>
<p>Niniejsza Umowa zostaje zawarta i będzie interpretowana zgodnie z przepisami obowiązującymi w stanie Kalifornia, z wyjątkiem przepisów kolizyjnych. Dla celów niniejszej Umowy każda strona podporządkowuje się jurysdykcji stanu i sądów federalnych hrabstwa Santa Clara i Północnego Dystryktu Kalifornii. Licencjobiorca przyjmuje do wiadomości, że naruszenie niniejszej Umowy może skutkować niemożliwą do naprawienia szkodą, i upoważnia firmę AMD do dochodzenia zabezpieczenia roszczeń w drodze nakazu sądowego na mocy niniejszej Umowy, a także dalszych zabezpieczeń roszczeń, które mogą zostać przyznane przez sąd właściwy.</p>
<h3>12. POSTANOWIENIA OGÓLNE</h3>
<p>Licencjobiorca nie może cedować niniejszej Umowy bez uprzedniej pisemnej zgody firmy AMD pod rygorem nieważności. Strony oświadczają, że niniejsza Umowa nie stwarza żadnych stosunków przedstawicielskich ani partnerskich między stronami. Wszelkie postanowienia niniejszej Umowy będą interpretowane w taki sposób, aby zgodnie z obowiązującym prawem były obowiązujące i ważne. Jeżeli jednak jakiekolwiek postanowienie niniejszej Umowy stanie się niewykonalne lub zostanie uznane za niewykonalne przez jakikolwiek sąd właściwy, takie postanowienie zostanie usunięte, a pozostała część Umowy zachowa pełną moc.</p>
<h3>13. CAŁOŚĆ POROZUMIENIA</h3>
<p>Niniejsza Umowa stanowi całość porozumienia między stronami w odniesieniu do Oprogramowania oraz zastępuje i łączy wszystkie wcześniejsze ustne i pisemne umowy, omówienia i porozumienia między stronami w odniesieniu do przedmiotu niniejszej Umowy. Jakiekolwiek odstąpienie lub modyfikacja jakiegokolwiek postanowienia niniejszej Umowy wymaga formy pisemnej i podpisów upoważnionych przedstawicieli obydwu stron.</p>​​​ 
<p>Aby móc dostarczyć Ci jak najlepszych wrażeń graficznych, AMD może zbierać nie-osobowe informacje włącznie z modelem produktów graficznych AMD, numerem identyfikacyjnym urządzenia oraz innymi informacjami systemowymi.</p>
<p>Jeżeli wyrażasz zgodę na przestrzeganie warunków i postanowień niniejszej Umowy, naciśnij przycisk „Zgadzam się”. Niewyrażenie zgody na przestrzeganie warunków i postanowień niniejszej Umowy i naciśnięcie przycisku „Nie zgadzam się” jest równoznacznej z brakiem zgody na użytkowanie Oprogramowania.</p>
</body>
</html>