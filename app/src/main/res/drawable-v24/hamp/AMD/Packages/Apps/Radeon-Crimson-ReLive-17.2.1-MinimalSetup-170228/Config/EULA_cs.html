<html>
<body>
<h3>​​​LICENČNÍ SMLOUVA S KONCOVÝM UŽIVATELEM</h3>
<h3>(AMD Radeon™ Software)</h3>​​ 
<p>DŮLEŽITÉ – PŘEČTĚTE SI POZORNĚ:  DOKUD SI NEPŘEČTETE A NEODSOUHLASÍTE NÁSLEDUJÍCÍ PODMÍNKY, NESMÍTE NAINSTALOVAT, KOPÍROVAT ANI POUŽÍVAT PŘILOŽENÝ SOFTWARE, DOKUMENTACI (PODLE DEFINICE NÍŽE) ANI ŽÁDNÉ JEJICH ČÁSTI (SOUHRNNĚ „SOFTWARE“). TOTO JE PRÁVNÍ DOHODA (DÁLE JEN „DOHODA“) MEZI VÁMI (FYZICKOU ČI PRÁVNICKOU OSOBOU) (DÁLE SPOLEČNĚ „VY“ A „VÁŠ“) A SPOLEČNOSTÍ ADVANCED MICRO DEVICES, INC. (DÁLE JEN „AMD“).</p>
<p>POKUD S PODMÍNKAMI SMLOUVY NESOUHLASÍTE, NEINSTALUJTE, NEKOPÍRUJTE ANI NEPOUŽÍVEJTE TENTO SOFTWARE. INSTALACÍ, KOPÍROVÁNÍM NEBO POUŽITÍM SOFTWARU SOUHLASÍTE SE VŠEMI PODMÍNKAMI TÉTO SMLOUVY.</p>
<h3>1. DEFINICE</h3>
<ol>
   <li>„Dokumentace“ znamená instalační skripty a související online nebo elektronickou dokumentaci zahrnutou v softwaru nebo poskytovanou ve spojení se softwarem či jakoukoli její část.</li>
   <li>„Práva na duševní vlastnictví“ jsou všechna autorská práva, ochranné známky, obchodní tajemství, patenty, leptací masky a všechna související, podobná nebo další práva na duševní vlastnictví uznávaná v jakékoli jurisdikci na světě, včetně všech souvisejících žádostí a registrací.</li>
</ol>​​ 
<h3>2. LICENCE</h3>
<p>V souladu s podmínkami této smlouvy vám společnost AMD tímto uděluje nevýhradní, bezplatnou, odvolatelnou, nepřenosnou, omezenou licenci na používání softwaru, výhradně ve spojení se systémy nebo komponentami, které zahrnují procesory AMD.</p>
<h3>3. OMEZENÍ</h3>
<p>Kromě omezené licence výslovně udělené v článku 2 této smlouvy nemáte žádná další práva na software, ať už výslovná, mlčky předpokládaná či vyplývající z překážky uplatnění žalobního nároku, ani jiná. Níže jsou uvedena další omezení týkající se vašeho použití softwaru. Nesmíte:</p>
<ol>
   <li>software upravovat ani na jeho základě vytvářet odvozená díla;</li>
   <li>software distribuovat, zveřejňovat, vystavovat, poskytovat dílčí licence, postoupit nebo jinak převést;</li>
   <li>provádět zpětný překlad softwaru, analyzovat ho, rozkládat ani jinak převádět do srozumitelného tvaru (až na výjimky v rámci platných zákonů);</li>
   <li>v softwaru pozměňovat ani odstraňovat žádná upozornění na autorská práva, ochranné známky nebo patenty;</li>
   <li>používat software k: (i) vyvíjení vynálezů přímo založených na důvěrných informacích za účelem získání patentové ochrany; (ii) podpoře analýzy patentů a žádostí o patenty; nebo (iii) úpravě stávajících patentů.</li>
</ol>
<h3>4. ZPĚTNÁ VAZBA</h3>
<p>Nemáte povinnost předávat společnosti AMD návrhy, komentáře nebo jinou zpětnou vazbu („zpětná vazba“) k softwaru. Společnost AMD však může využít případnou zpětnou vazbu, kterou jí poskytnete, ke zlepšení softwaru nebo dalších svých produktů, softwaru a technologií. Proto ke každé zpětné vazbě, kterou společnosti AMD poskytnete, udělujete zároveň společnosti AMD a jejím pobočkám a přidruženým společnostem po celém světě nevýhradní, neodvolatelnou, bezplatnou a trvalou licenci na přímé i nepřímé použití, reprodukci, poskytnutí licence nebo dílčí licence, distribuci, tvorbu, prodej a jiné komerční využití zpětné vazby v softwaru nebo jiných produktech, softwaru a technologiích AMD. Dále se zavazujete neposkytovat zpětnou vazbu (a) o které víte, že je chráněna právy na duševní vlastnictví jiné třetí strany, (b) na kterou se vztahují licenční podmínky vyžadující u všech produktů, které takovou zpětnou vazbu zahrnují nebo jsou na ní založeny, nebo u jiného duševního vlastnictví společnosti AMD poskytnutí licence nebo jiné sdílení s třetí stranou.</p>
<h3>5. VLASTNICTVÍ A AUTORSKÁ PRÁVA K SOFTWARU</h3>
<p>Software, včetně všech práv na duševní vlastnictví, je a zůstane výhradním vlastnictvím společnosti AMD nebo jejích poskytovatelů licencí, a vám na software nevzniká žádné právo, nárok ani zájem, s výjimkou práv výslovně udělených v této smlouvě. Zavazujete se zabránit veškerému neoprávněnému kopírování softwaru. Veškeré nároky na software, všechny jeho kopie (jako celek i jako části a v jakékoli podobě) a všechna související práva včetně práv na duševní vlastnictví si ponechává společnost AMD. Kromě práv výslovně uvedených v článku 2 této smlouvy vám společnost AMD neuděluje žádná výslovná ani mlčky předpokládaná práva týkající se patentů, autorských práv, ochranných známek nebo důvěrných obchodních informací společnosti AMD.</p>
<h3>6. ZŘEKNUTÍ SE ZÁRUKY</h3>
<p>TENTO SOFTWARE JE POSKYTOVÁN TAK, „JAK JE“, A BEZ JAKÝCHKOLI ZÁRUK. SPOLEČNOST AMD SE ZŘÍKÁ VŠECH VÝSLOVNÝCH I PŘEDPOKLÁDANÝCH NEBO ZÁKONNÝCH ZÁRUK, MIMO JINÉ VŠECH PŘEDPOKLÁDANÝCH ZÁRUK OBCHODOVATELNOSTI, VHODNOSTI PRO KONKRÉTNÍ ÚČEL, PRÁVNÍHO NÁROKU A NEPORUŠENÍ PRÁV, NEPŘERUŠOVANÉHO PROVOZU NEBO BEZCHYBNOSTI SOFTWARU A ZÁRUK VYPLÝVAJÍCÍCH Z OBCHODNÍCH ZVYKLOSTÍ. PŘEBÍRÁTE VEŠKERÉ RIZIKO SPOJENÉ S POUŽÍVÁNÍM SOFTWARU. Některé právní řády nedovolují vyloučení předpokládaných záruk, v tomto případě pro vás předchozí vyloučení nemusí platit.</p>
<h3>7. OMEZENÍ ODPOVĚDNOSTI A ODŠKODNĚNÍ</h3>
<p>SPOLEČNOST AMD A JEJÍ POSKYTOVATELÉ LICENCÍ NEBUDOU ZA ŽÁDNÝCH OKOLNOSTÍ ODPOVÍDAT ZA ŽÁDNÉ PŘÍMÉ, NAHODILÉ, NEPŘÍMÉ, ZVLÁŠTNÍ NEBO NÁSLEDNÉ ŠKODY PLYNOUCÍ Z POUŽITÍ SOFTWARU NEBO TÉTO DOHODY, A TO ANI POKUD BYLI NA MOŽNOST VZNIKU TAKOVÝCH ŠKOD UPOZORNĚNI. V žádném případě pak celková odpovědnost společnosti AMD za všechny škody, ztráty a důvody k žalobě (ať již na základě smlouvy, občanskoprávního deliktu (včetně nedbalosti) nebo jiné) vůči vám nepřekročí částku 100 USD. Zavazujete se, že společnost AMD a její poskytovatele licencí a všechny jejich ředitele, členy správní rady, zaměstnance, přidružené společnosti nebo zástupce budete bránit, odškodníte a zbavíte odpovědnosti za všechny ztráty, náhrady škody, žaloby a další výdaje (včetně přiměřených právních výdajů) vyplývající z vašeho použití softwaru nebo porušení podmínek této smlouvy.</p>
<h3>8. VÝVOZNÍ OMEZENÍ</h3>
<p>Máte povinnost dodržovat všechny příslušné americké, evropské i další vývozní zákony, mimo jiné včetně nařízení USA Export Administration Regulations („EAR“), (15 C.F.R. části 730 až 774), a nařízení Rady (ES) č. 428/2009 ze dne 5. května 2009. Dále v souladu s částí 740.6 nařízení EAR potvrzujete, že bez licence udělené Úřadem pro průmysl a bezpečnost ministerstva obchodu USA nebo jiné licenční výjimky v rámci EAR nebudete (1) vyvážet, zpětně vyvážet ani předávat státnímu příslušníkovi země zařazené do skupiny D:1, E:1 nebo E:2 žádnou omezenou technologii, software nebo zdrojový kód, který získáte od společnosti AMD, ani (2) vyvážet přímý produkt takové technologie nebo softwaru do zemí skupiny D:1, E:1 nebo E:2, pokud se na takový přímý produkt vyrobený v zahraničí vztahují kontroly národní bezpečnosti uvedené na seznamu pro kontrolu obchodu (momentálně k dispozici v příloze 1 k části 774 EAR). Nejnovější výpis skupin zemí nebo další informace o EAR a vašich povinnostech plynoucích z těchto předpisů najdete na webových stránkách Úřadu pro průmysl a bezpečnost na adrese 
   <a href="http://www.bis.doc.gov/"><font color="#c0c0c0">http://www.bis.doc.gov/​</font></a>.</p>
<h3>9. OMEZENÁ PRÁVA STÁTNÍ SPRÁVY USA</h3>
<p>Software je poskytován s „OMEZENÝMI PRÁVY“. Použití, kopírování nebo zveřejnění státní správou podléhá omezením, která jsou dále stanovena v nařízení FAR 52.227-14 a DFAR252.227-7013 a násl. nebo jejich pozdějších úpravách. Použití softwaru státní správou vyžaduje uznání majetkových práv společnosti AMD.</p>
<h3>10. UKONČENÍ LICENCE</h3>
<p>Tato smlouva bude okamžitě vypovězena bez předchozího upozornění společnosti AMD nebo soudního rozhodnutí, pokud (1) nedodržíte kterékoli její ustanovení nebo (2) uvědomíte společnost AMD o tom, že si přejete smlouvu vypovědět. Po skončení platnosti této smlouvy musíte odstranit nebo zničit všechny kopie softwaru. Po vypovězení nebo skončení platnosti smlouvy zůstanou nadále v platnosti všechna její ustanovení s výjimkou článku 2.</p>
<h3>11. ROZHODNÉ PRÁVO</h3>
<p>Tato smlouva je uzavřena a bude vykládána podle zákonů státu Kalifornie, s vyloučením kolizních norem. Pro účely této smlouvy každá ze smluvních stran uznává soudní příslušnost státních a federálních soudů v okrese Santa Clara a Severním distriktu státu Kalifornie. Berete na vědomí, že porušením této smlouvy můžete způsobit nenapravitelnou škodu, a souhlasíte s tím, že společnost AMD bude mít nárok na opravné prostředky podle této smlouvy a další případné opravné prostředky udělené soudem příslušné jurisdikce.</p>
<h3>12. OBECNÁ USTANOVENÍ</h3>
<p>Tuto smlouvu nesmíte postoupit bez předchozího písemného souhlasu společnosti AMD a jakékoli postoupení bez takového souhlasu bude neplatné. Smluvní strany uzavřením této smlouvy nevstupují do žádného zastupitelského ani partnerského vztahu. Každé ustanovení této smlouvy bude vykládáno tak, aby bylo v příslušném právním řádu platné a účinné. V případě, že se jakékoli ustanovení této smlouvy stane nevymahatelným nebo ho nevymahatelným uzná soud příslušné jurisdikce, bude takové ustanovení považováno za odstraněné a zbytek smlouvy zůstane v plné platnosti a účinnosti.</p>
<h3>13. ÚPLNÁ DOHODA</h3>
<p>Tato smlouva představuje úplnou dohodu mezi smluvními stranami, pokud jde o používání softwaru, a nahrazuje a ruší všechny předchozí ústní i písemné dohody, projednávání a úmluvy mezi stranami týkající se jejího předmětu. Žádná vzdání se práv a žádné úpravy kteréhokoli ustanovení této smlouvy nebudou závazné, pokud nebudou vyjádřeny písemně a podepsány oprávněnými zástupci obou stran.</p>​​​ 
<p>Aby vám společnost AMD mohla poskytovat lepší možnosti grafických zařízení, mohou být shromažďovány informace jiného než osobního charakteru, včetně modelu grafického zařízení AMD, jeho ID zařízení a dalších systémových informací.</p>
<p>Pokud se zavazujete, že budete dodržovat podmínky této smlouvy, stiskněte tlačítko „Přijmout“. Pokud se nezavážete, že budete dodržovat podmínky této smlouvy, a stisknete tlačítko „Odmítnout“, nesmíte software používat.</p>
</body>
</html>