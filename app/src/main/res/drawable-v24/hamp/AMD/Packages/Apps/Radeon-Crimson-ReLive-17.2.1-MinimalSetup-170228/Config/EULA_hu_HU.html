<html>
<body>
<h3>​​​VÉGFELHASZNÁLÓI LICENCSZERZŐDÉS</h3>
<h3>(AMD Radeon™ Szoftver)</h3>​​ 
<p>IFONTOS – FIGYELMESEN OLVASSA EL!  A MELLÉKELT SZOFTVERT, DOKUMENTÁCIÓT (EGYÜTTESEN: „SZOFTVER”) VAGY (ALÁBBI MEGHATÁROZÁS SZERINT) ANNAK BÁRMELY ELEMÉT ADDIG NE TELEPÍTSE FEL, NE MÁSOLJA LE, VAGY NE HASZNÁLJA FEL, AMÍG A KÖVETKEZŐ FELTÉTELEKET FIGYELMESEN EL NEM OLVASTA, ÉS EL NEM FOGADTA. EZ EGY JOGI SZERZŐDÉS („SZERZŐDÉS”) ÖN (MINT TERMÉSZETES VAGY JOGI SZEMÉLY) (EGYÜTTESEN „ÖN”) ÉS AZ ADVANCED MICRO DEVICES, INC. („AMD”) KÖZÖTT.</p>
<p>HA A SZERZŐDÉS FELTÉTELEIT NEM FOGADJA EL, A SZOFTVERT NE TELEPÍTSE FEL, NE MÁSOLJA LE, VAGY NE HASZNÁLJA FEL. A SZOFTVER FELTELEPÍTÉSÉVEL, LEMÁSOLÁSÁVAL VAGY FELHASZNÁLÁSÁVAL ÖN A SZERZŐDÉS MINDEN FELTÉTELÉT ELFOGADJA.</p>
<h3>1. FOGALOM-MEGHATÁROZÁSOK</h3>
<ol>
   <li>„Dokumentáció”: a Szoftverhez vagy annak valamely eleméhez kapcsolódó, mellékelt vagy biztosított telepítési parancsfájl és egyéb online vagy elektronikus dokumentáció.</li>
   <li>„Szellemi tulajdonjogok”: a világ bármely joghatóságában elismert szerzői jog, védjegy, üzleti titok, szabadalom, topográfia és kapcsolódó, hasonló vagy egyéb szellemi tulajdonjog, ideértve az ezeket érintő kérvényeket és bejegyzéseket is.</li>
</ol>​​ 
<h3>2. LICENC</h3>
<p>Az AMD a Szerződés feltételei szerint ezennel nem kizárólagos, jogdíjmentes, visszavonható, át nem ruházható, korlátozott szerzői jogi licencet biztosít Önnek, hogy a Szoftvert kizárólag AMD-processzorokkal együtt szállított vagy egybeépített rendszerekkel vagy elemekkel együtt felhasználja.</p>
<h3>3. KORLÁTOZÁSOK</h3>
<p>A szerződés 2. bekezdésében kifejezetten biztosított korlátozott licencen kívül a Szoftverhez Önnek semmilyen más közvetlen, közvetett, utaló magatartásból vagy másból eredő joga nem fűződik. A Szoftver felhasználására vonatkozó további korlátozásokat a következő rész tartalmazza. Ön nem jogosult: </p>
<ol>
   <li>a Szoftvert módosítani vagy abból származó dolgokat előállítani;</li>
   <li>a Szoftvert terjeszteni, közzétenni, kiállítani, a licencét továbbadni, engedményezni vagy egyéb módon átruházni;</li>
   <li>a Szoftvert (az alkalmazandó jogszabályok által megengedettek kivételével) visszafordítani, visszafejteni, szétbontani vagy más módon ember számára érthető formátumra átalakítani;</li>
   <li>a Szoftver szerzői jogi, védjegy vagy szabadalmi figyelmeztetéseit módosítani vagy eltávolítani; vagy</li>
   <li>a Szoftver felhasználásával (i) szabadalmi oltalom megszerzése céljából bizalmas információkból közvetlenül származó találmányokat kifejleszteni; (ii) az Ön szabadalmainak és szabadalmi kérvényeinek értékelését támogatni; vagy (iii) a már létező szabadalmakat módosítani.</li>
</ol>
<h3>4. VISSZAJELZÉSEK</h3>
<p>Ön nem köteles az AMD felé a Szoftverre vonatkozó javaslatokkal, észrevételekkel vagy egyéb visszajelzésekkel („Visszajelzés”) élni, az AMD azonban a Szoftver vagy más AMD-termékek, szoftverek és technológiák javítása céljából az Öntől kapott Visszajelzést felhasználhatja és beépítheti. Ennek megfelelően az AMD vállalatnak adott Visszajelzés esetében Ön az egész világra érvényes, nem kizárólagos, visszavonhatatlan, jogdíjmentes, örökös engedélyt ad az AMD vállalatnak és az ő társ- és leányvállalatainak, hogy a Visszajelzést a Szoftverben vagy egyéb AMD-termékekben, szoftverekben és technológiákban közvetlenül vagy közvetve felhasználják, sokszorosítsák, engedélyezzék, engedélyét továbbadják, terjesszék, előállítsák, előállíttassák, értékesítsék és egyéb módon kereskedelmileg hasznosítsák. Ön elfogadja továbbá, hogy nem ad át Visszajelzést, ha (a) tudja róla, hogy idegen felek szellemi tulajdonjoga vonatkozik rá, vagy (b) olyan licencfelvételek vonatkoznak rá, amelyek a Visszajelzést vagy egyéb AMD-szellemi tulajdonjogot tartalmazó vagy abból származó termékek licencét valamely idegen félnek kívánják biztosítani, vagy vele egyéb módon megosztani.</p>
<h3>5. SZOFTVERTULAJDONJOG ÉS SZERZŐI JOG</h3>
<p>A szoftver a benne megtestesülő összes szellemi tulajdonjoggal együtt az AMD és a licencadók egyedüli és kizárólagos tulajdonában van, és marad is, amihez Önnek semmilyen joga, tulajdoni jogcíme vagy érdeke nem fűződik, ha az a Szerződésben kifejezetten nincs rögzítve. Ön vállalja, hogy a Szoftver jogosulatlan másolását megakadályozza. A Szoftverben, annak másolataiban (egészben vagy részben, illetve bármilyen formában) megtestesülő vagy azokhoz fűződő tulajdoni jogcímek, illetve a bennük megtestesülő jogok és szellemi tulajdonjogok továbbra is az AMD vállalatot illetik. A szerződés 2. bekezdésében foglalt rendelkezésen túl az AMD-szabadalmak, szerzői jogok, védjegyek vagy üzleti titkot képező információk értelmében az AMD semmilyen közvetlen vagy közvetett jogot nem biztosít Önnek.</p>
<h3>6. SZAVATOSSÁGGAL KAPCSOLATOS JOGI NYILATKOZAT</h3>
<p>A SZOFTVER „ADOTT ÁLLAPOTBAN”, MINDENNEMŰ SZAVATOSSÁG NÉLKÜL KERÜL ÁTADÁSRA. AZ AMD ELHÁRÍT MINDEN KIFEJEZETT, BELEÉRTETT VAGY KÖTELEZŐ SZAVATOSSÁGOT, IDEÉRTVE TÖBBEK KÖZÖTT AZ ELADHATÓSÁGRA ÉS ADOTT CÉLRA VALÓ ALKALMASSÁGRA, A TULAJDONJOGRA ÉS A JOGTISZTASÁGRA VONATKOZÓ BELEÉRTETT SZAVATOSSÁGOT, AZT, HOGY A SZOFTVER ZAVAR VAGY HIBA NÉLKÜL FOG MŰKÖDNI VAGY A KERESKEDELMI SZOKÁSBÓL VAGY A FELHASZNÁLÁS SORÁN KELETKEZŐ SZAVATOSSÁGOT. ÖN A SZOFTVER HASZNÁLATÁVAL KAPCSOLATBAN MINDEN KOCKÁZATOT ÁTVÁLLAL. Egyes joghatóságok nem engedik meg a beleértett szavatosság kizárását, így lehet, hogy a fenti kizárás Önre nem vonatkozik.</p>
<h3>7. FELELŐSSÉGKORLÁTOZÁS ÉS KÁRTÉRÍTÉS</h3>
<p>AZ AMD ÉS A LICENCTULAJDONOSOK SEMMILYEN KÖRÜLMÉNYEK KÖZÖTT SEM TARTOZNAK ÖNNEL SZEMBEN FELELŐSSÉGGEL A SZOFTVER VAGY A SZERZŐDÉS ALKALMAZÁSÁBÓL KELETKEZŐ BÜNTETŐJOGI, KÖZVETLEN, ESETI, KÖZVETETT, SPECIÁLIS VAGY OK-OKOZATI KÁROKÉRT, MÉG AKKOR SEM, HA A LEHETSÉGES KÁROKRÓL AZ AMD ÉS LICENCTULAJDONOSAI ELŐZETES TÁJÉKOZTATÁST KAPTAK. Önnel szemben az AMD (szerződéses, – a gondatlanságot is ideértve – szerződésen kívüli vagy egyéb) felelőssége az összes kárért, veszteségért és kereseti jogalapért semmiképpen sem haladhatja meg a 100 dollárt. Ön vállalja, hogy az AMD vállalatot és jogtulajdonosait, valamint azok igazgatóit, tisztségvelőit, munkavállalóit, tagjait és megbízottjait megvédi, kártalanítja, és mentesíti a Szoftver felhasználásából vagy a jelen Szerződés feltételeinek megszegéséből keletkező minden veszteség, kár, felelősség és egyéb kiadás esetén (az ésszerű ügyvédi díjakat is ideértve).</p>
<h3>8. EXPORTKORLÁTOZÁSOK</h3>
<p>Ön köteles betartani az USA, az európai és más országok vonatkozó exporttörvényeit, ideértve többek között az USA exportfelügyeleti rendelkezéseit („EAR”), (15 C.F.R. 730 – 774. szakasz), illetve az EU 2009. május 5-i 428/2009/EK tanácsi rendeletét. Az EAR 740.6 szakasza alapján Ön ezennel igazolja továbbá, hogy az Egyesült Államok Kereskedelmi Minisztériumának Iparbiztonsági Hivatalától vagy az EAR értelmében egyébként kapott engedélymentesség szerint Ön (1) nem exportál, exportál tovább, vagy ad át a D:1, E:1 vagy E:2 országcsoportba tartozó ország állampolgárának az AMD vállalattól kapott, tilalom alá eső technológiát, szoftvert vagy forráskódot, vagy (2) a D:1, E:1 vagy E:2 országcsoportba nem exportál a technológiával vagy szoftverrel közvetlenül előállított terméket, ha a külföldön közvetlenül előállított termék (jelenleg az EAR 774. fejezetének 1. függelékében található) kereskedelemfelügyeleti listában foglaltak szerint nemzetbiztonsági ellenőrzés alá tartozik. Az országcsoportok legfrissebb felsorolását vagy az EAR-ral kapcsolatos további információkat, illetve a rendelkezések alapján fennálló kötelezettségeit elolvashatja az USA Iparbiztonsági Hivatalának webhelyén a következő címen: 
   <a href="http://www.bis.doc.gov/"><font color="#c0c0c0">http://www.bis.doc.gov/​</font>​</a>.</p>
<h3>9. KORLÁTOZOTT USA KORMÁNYZATI JOGOK</h3>
<p>A Szoftver korlátozott jogokkal kerül átadásra. A kormányzati felhasználásra, sokszorosításra vagy közzétételre a FAR 52.227-14 és DFAR 252.227-7013 és azt követő vagy helyébe lépő részekben rögzített korlátozások vonatkoznak. A kormányzati felhasználás az AMD Szoftverben megtestesülő jogainak elismerését jelenti.</p>
<h3>10. LICENC MEGSZŰNÉSE</h3>
<p>A Szerződés az AMD felmondása vagy bírósági határozat nélkül azonnali hatállyal megszűnik, ha (1) Ön a Szerződés bármely rendelkezését nem teljesítni, vagy (2) az AMD vállalatot arról értesíti, hogy a Szerződést meg kívánja szüntetni. A Szerződés megszűnése esetén Ön köteles a szoftver összes másolatát törölni vagy megsemmisíteni. A Szerződés megszűnése vagy lejárata esetén a 2. bekezdés kivételével valamennyi rendelkezés életben marad.</p>
<h3>11. IRÁNYADÓ JOG</h3>
<p>A kollíziós szabályok kivételével a Szerződés Kalifornia állam törvényei szerint készült és annak megfelelően értelmezendő. A Szerződés értelmében a felek elfogadják Santa Clara megye és az észak-kaliforniai kerület állami és szövetségi bíróságainak illetékességét. Ön tudomásul veszi, hogy a Szerződés megszegésével helyrehozhatatlan kárt okozhat, és elfogadja, hogy a Szerződés értelmében az AMD jogosult ideiglenes intézkedést, illetve az illetékes bíróság által megítélhető további jogorvoslatot kérni.</p>
<h3>12. ÁLTALÁNOS RENDELKEZÉSEK</h3>
<p>Ön az AMD előzetes írásbeli hozzájárulása nélkül nem engedményezheti a Szerződést, illetve a hozzájárulás nélkül történő engedményezés érvénytelen és semmis. A feleknek nem szándéka, hogy a Szerződéssel képviseleti vagy társulási viszony jöjjön létre közöttük. A Szerződés egyes rendelkezéseit úgy kell értelmezni, ahogy azok a vonatkozó jogszabályok értelmében hatályosak és érvényesek. Abban az esetben azonban, ha a Szerződés bármely rendelkezése végrehajthatatlanná válik, vagy valamely illetékes bíróság azt kimondja, az adott rendelkezést töröltnek kell tekinteni, de a Szerződés többi része teljes mértékben hatályban marad.</p>
<h3>13. TELJES MEGÁLLAPODÁS</h3>
<p>Ez a Szerződés a Szoftver tekintetében a Felek teljes megállapodását és egyetértését rögzíti, és a Szerződés tárgyában közöttük minden korábbi szóbeli és írásbeli megállapodást, tárgyalást és egyetértést felvált, és egyesít. A Szerződés rendelkezéseitől való elállás vagy a módosítás csak akkor kötelező, ha írásban történik és azt a Felek felhatalmazott képviselői aláírták.</p>​​​ 
<p>Annak érdekében, hogy az AMD még jobbá tegye az Önnek nyújtott grafikus élményt, az AMD gyűjthet nem-személyes információkat, beleértve az AMD grafikus termék modell, eszközazonosító és egyéb rendszer információkat.</p>
<p>Ha a Szerződés feltételeinek betartását elfogadja, nyomja meg az „Elfogadom” gombot. Ha a Szerződés feltételeinek betartását nem fogadja el, nyomja meg az „Elutasítom” gombot. A Szoftvert nem használhatja.</p>
</body>
</html>