<html>
<body>
<h3>​​​ΣΥΜΦΩΝΙA ΑΔΕΙΑΣ ΧΡΗΣΗΣ ΤΕΛΙΚΟΥ ΧΡΗΣΤΗ</h3>
<h3>(AMD Radeon™ Λογισμικό)</h3>​​ 
<p>ΣΗΜΑΝΤΙΚΟ - ΠΑΡΑΚΑΛΟΥΜΕ ΔΙΑΒΑΣΤΕ ΠΡΟΣΕΚΤΙΚΑ:  ΜΗΝ ΠΡΟΒΕΙΤΕ ΣΤΗΝ ΕΓΚΑΤΑΣΤΑΣΗ, ΑΝΤΙΓΡΑΦΗ Ή ΧΡΗΣΗ ΤΟΥ ΕΣΩΚΛΕΙΣΤΟΥ ΛΟΓΙΣΜΙΚΟΥ, ΤΗΣ ΤΕΚΜΗΡΙΩΣΗΣ (ΟΠΩΣ ΟΡΙΖΕΤΑΙ ΚΑΤΩΤΕΡΩ), Ή ΟΠΟΙΟΥΔΗΠΟΤΕ ΤΜΗΜΑΤΟΣ ΑΥΤΩΝ, (ΣΥΛΛΟΓΙΚΑ "ΛΟΓΙΣΜΙΚΟ"), ΠΡΟΤΟΥ ΔΙΑΒΑΣΕΤΕ ΠΡΟΣΕΚΤΙΚΑ ΚΑΙ ΣΥΜΦΩΝΗΣΕΤΕ ΜΕ ΤΟΥΣ ΑΚΟΛΟΥΘΟΥΣ ΟΡΟΥΣ ΚΑΙ ΠΡΟΫΠΟΘΕΣΕΙΣ. ΤΟ ΠΑΡΟΝ ΑΠΟΤΕΛΕΙ ΝΟΜΙΚΗ ΣΥΜΒΑΣΗ ("ΣΥΜΒΑΣΗ") ΜΕΤΑΞΥ ΥΜΩΝ (ΦΥΣΙΚΟ ΠΡΟΣΩΠΟ Ή ΟΝΤΟΤΗΤΑ) (ΣΥΛΛΟΓΙΚΑ "ΕΣΕΙΣ" ΚΑΙ "ΣΑΣ") ΚΑΙ ΤΗΣ ADVANCED MICRO DEVICES, INC. ("AMD").</p>
<p>ΕΑΝ ΔΕΝ ΣΥΜΦΩΝΕΙΤΕ ΜΕ ΤΟΥΣ ΟΡΟΥΣ ΤΗΣ ΠΑΡΟΥΣΑΣ ΣΥΜΦΩΝΙΑΣ, ΔΕΝ ΠΡΕΠΕΙ ΝΑ ΠΡΟΒΕΙΤΕ ΣΤΗΝ ΕΓΚΑΤΑΣΤΑΣΗ, ΑΝΤΙΓΡΑΦΗ Ή ΧΡΗΣΗ ΤΟΥ ΠΑΡΟΝΤΟΣ ΛΟΓΙΣΜΙΚΟΥ. Η ΑΠΟ ΜΕΡΟΥΣ ΣΑΣ ΕΓΚΑΤΑΣΤΑΣΗ, ΑΝΤΙΓΡΑΦΗ Ή ΧΡΗΣΗ ΤΟΥ ΛΟΓΙΣΜΙΚΟΥ ΥΠΟΔΗΛΩΝΕΙ ΟΤΙ ΣΥΜΦΩΝΕΙΤΕ ΜΕ ΟΛΟΥΣ ΤΟΥΣ ΟΡΟΥΣ ΚΑΙ ΤΙΣ ΠΡΟΫΠΟΘΕΣΕΙΣ ΤΗΣ ΠΑΡΟΥΣΑΣ ΣΥΜΦΩΝΙΑΣ.</p>
<h3>1. ΟΡΙΣΜΟΙ</h3>
<ol>
   <li>"Τεκμηρίωση" σημαίνει όλες τις δέσμες ενεργειών και τη συναφή διαδικτυακή ή ηλεκτρονική τεκμηρίωση που περιλαμβάνεται ή παρέχεται σε σχέση με το Λογισμικό ή οποιοδήποτε μέρος του.</li>
   <li>"Δικαιώματα Πνευματικής Ιδιοκτησίας" σημαίνει όλα τα πνευματικά δικαιώματα, τα εμπορικά σήματα, τα εμπορικά απόρρητα, τα διπλώματα ευρεσιτεχνίας, τις μάσκες και όλα τα συναφή, παρόμοια ή άλλα δικαιώματα πνευματικής ιδιοκτησίας που αναγνωρίζονται σε οποιονδήποτε τομέα δικαιοδοσίας παγκοσμίως, συμπεριλαμβανομένων όλων των εφαρμογών και καταχωρίσεων αναφορικά με αυτά.</li>
</ol>​​ 
<h3>2. ΑΔΕΙΑ ΧΡΗΣΗΣ</h3>
<p>Με την επιφύλαξη των όρων και προϋποθέσεων της παρούσας Συμφωνίας, η AMD χορηγεί δια του παρόντος σε Εσάς, ατελώς, τη μη αποκλειστική, ανακλητή, μη μεταβιβάσιμη, περιορισμένη άδεια πνευματικών δικαιωμάτων, για τη χρήση του Λογισμικού αποκλειστικά και μόνο σε σχέση με συστήματα ή εξαρτήματα που περιλαμβάνουν ή εμπεριέχουν επεξεργαστές AMD, κατά περίπτωση.</p>
<h3>3. ΠΕΡΙΟΡΙΣΜΟΙ</h3>
<p>Με εξαίρεση την περιορισμένη άδεια χρήσης που σας χορηγείται βάσει του Άρθρου 2 του παρόντος, δεν έχετε κανένα άλλο δικαίωμα, είτε ρητό είτε σιωπηρό, επί του Λογισμικού που να απορρέει από κεκτημένο δικαίωμα ή με άλλο τρόπο. Κατωτέρω τίθενται πρόσθετοι περιορισμοί αναφορικά με την από μέρους Σας χρήση του Λογισμικού. Δεν επιτρέπεται σε Εσάς: </p>
<ol>
   <li>να τροποποιήσετε το Λογισμικό ή να δημιουργήσετε παράγωγα έργα με βάση το Λογισμικό,</li>
   <li>να διανείμετε, να δημοσιεύσετε, να προβάλετε, να υποαδειοδοτήσετε ή να μεταβιβάσετε με άλλο τρόπο το Λογισμικό,</li>
   <li>να προβείτε σε αποσυμπίληση ή σε ανακατασκευή του πηγαίου ή του αντικειμενικού κώδικα του Λογισμικού ή να απλοποιήσετε με άλλο τρόπο το Λογισμικό σε μορφή ανθρωπίνως κατανοητή (με εξαίρεση αυτά που επιτρέπει η ισχύουσα νομοθεσία),</li>
   <li>να τροποποιήσετε ή να αφαιρέσετε οποιαδήποτε ένδειξη (ή οποιεσδήποτε ενδείξεις) πνευματικών δικαιωμάτων, εμπορικών σημάτων ή διπλωμάτων ευρεσιτεχνίας του Λογισμικού, ή</li>
   <li>να χρησιμοποιείτε το Λογισμικό για: (i) τη δημιουργία εφευρέσεων που προκύπτουν άμεσα από εμπιστευτικές πληροφορίες με σκοπό την προστασία διπλωμάτων ευρεσιτεχνίας, (ii) την υποβοήθηση της ανάλυσης διπλωμάτων ευρεσιτεχνίας Σας και εφαρμογών διπλωμάτων ευρεσιτεχνίας Σας, ή (iii) την τροποποίηση υπαρχόντων διπλωμάτων ευρεσιτεχνίας.</li>
</ol>
<h3>4. ΣΧΟΛΙΑ</h3>
<p>Δεν υποχρεούστε να υποβάλλετε στην AMD υποδείξεις, σχόλια ή άλλες παρατηρήσεις ("Σχόλια") σχετικά με το Λογισμικό. Ωστόσο, η AMD μπορεί να χρησιμοποιεί και να περιλαμβάνει οποιαδήποτε Σχόλια λαμβάνει από Εσάς για τη βελτίωση του Λογισμικού ή άλλων προϊόντων, λογισμικού και τεχνολογιών της. Αντιστοίχως, για οποιαδήποτε σχόλια που υποβάλλετε στην AMD, χορηγείτε στην AMD και στις συνδεδεμένες επιχειρήσεις και θυγατρικές της σε παγκόσμιο επίπεδο και ατελώς μη αποκλειστική αμετάκλητη άδεια χρήσης απεριόριστης διάρκειας, προκειμένου η AMD, είτε άμεσα είτε έμμεσα, να χρησιμοποιεί, να παράγει, να αδειοδοτεί, να υποαδειοδοτεί, να διανέμει, να παρασκευάζει, να παρασκευάζει μέσω τρίτων, να πωλεί και να εμπορεύεται με άλλο τρόπο τα Σχόλια εντός του Λογισμικού ή άλλων προϊόντων, λογισμικού και τεχνολογιών της. Επίσης, συμφωνείτε ότι δεν θα υποβάλλετε Σχόλια τα οποία (α) υπόκεινται εν γνώσει Σας σε οποιαδήποτε Δικαιώματα Πνευματικής Ιδιοκτησίας οποιουδήποτε τρίτου, ή (β) υπόκεινται σε όρους άδειας χρήσης βάσει των οποίων οποιαδήποτε προϊόντα που ενσωματώνουν ή προκύπτουν από τα εν λόγω Σχόλια, ή από άλλα πνευματικά δικαιώματα της AMD, απαιτείται αδειοδοτηθούν σε οποιονδήποτε τρίτο ή να χρησιμοποιούνται από κοινού με αυτόν.</p>
<h3>5. ΙΔΙΟΚΤΗΣΙΑ ΚΑΙ ΠΝΕΥΜΑΤΙΚΑ ΔΙΚΑΙΩΜΑΤΑ ΤΟΥ ΛΟΓΙΣΜΙΚΟΥ</h3>
<p>Το Λογισμικό, συμπεριλαμβανομένων όλων των Δικαιωμάτων Πνευματικής Ιδιοκτησίας επί αυτού, είναι και παραμένει υπό την αποκλειστική κυριότητα της AMD ή των χορηγών άδειας χρήσης της, και Εσείς δεν έχετε κανένα δικαίωμα, τίτλο ιδιοκτησίας ή συμφέρον επί αυτού, πέραν των όσων αναφέρονται ρητά στην παρούσα Συμφωνία. Συμφωνείτε να αποτρέπετε οποιαδήποτε μη εξουσιοδοτημένη αντιγραφή του Λογισμικού. Όλοι οι τίτλοι ιδιοκτησίας του Λογισμικού και επί αυτού, όλα τα αντίγραφά του (εν όλω ή εν μέρει και σε οποιαδήποτε μορφή), καθώς και όλα τα δικαιώματα και τα Δικαιώματα Πνευματικής Ιδιοκτησίας επί αυτού παραμένουν στην κατοχή της AMD. Εκτός εάν προβλέπεται ρητά στο Άρθρο 2 του παρόντος, η AMD δεν Σας χορηγεί κανένα ρητό ή σιωπηρό δικαίωμα βάσει των δικαιωμάτων ευρεσιτεχνίας, των πνευματικών δικαιωμάτων, των εμπορικών σημάτων και των εμπορικών απορρήτων της.</p>
<h3>6. ΑΠΟΠΟΙΗΣΗ ΕΓΓΥΗΣΗΣ</h3>
<p>ΤΟ ΛΟΓΙΣΜΙΚΟ ΠΑΡΕΧΕΤΑΙ "ΩΣ ΕΧΕΙ" ΧΩΡΙΣ ΚΑΝΕΝΟΣ ΕΙΔΟΥΣ ΕΓΓΥΗΣΗ. Η AMD ΑΠΟΠΟΙΕΙΤΑΙ ΚΑΘΕ ΕΓΓΥΗΣΗ, ΡΗΤΗ, ΣΙΩΠΗΡΗ Ή ΔΙΑ ΝΟΜΟΥ, ΣΥΜΠΕΡΙΛΑΜΒΑΝΟΜΕΝΩΝ, ΜΕΤΑΞΥ ΑΛΛΩΝ, ΤΩΝ ΣΙΩΠΗΡΩΝ ΕΓΓΥΗΣΕΩΝ ΕΜΠΟΡΕΥΣΙΜΟΤΗΤΑΣ ΚΑΙ ΚΑΤΑΛΛΗΛΟΤΗΤΑΣ ΓΙΑ ΣΥΓΚΕΚΡΙΜΕΝΟ ΣΚΟΠΟ, ΤΙΤΛΟΥ ΙΔΙΟΚΤΗΣΙΑΣ, ΜΗ ΠΑΡΑΒΙΑΣΗΣ, ΟΤΙ ΤΟ ΛΟΓΙΣΜΙΚΟ ΘΑ ΛΕΙΤΟΥΡΓΕΙ ΑΔΙΑΛΛΕΙΠΤΑ Ή ΧΩΡΙΣ ΣΦΑΛΜΑΤΑ Ή ΕΓΓΥΗΣΕΙΣ ΠΟΥ ΠΡΟΚΥΠΤΟΥΝ ΒΑΣΕΙ ΤΩΝ ΣΥΝΑΛΛΑΚΤΙΚΩΝ ΗΘΩΝ Ή ΚΑΤΑ ΤΗ ΧΡΗΣΗ. Ο ΚΙΝΔΥΝΟΣ ΠΟΥ ΣΧΕΤΙΖΕΤΑΙ ΜΕ ΤΗ ΧΡΗΣΗ ΤΟΥ ΛΟΓΙΣΜΙΚΟΥ ΒΑΡΥΝΕΙ ΑΠΟΚΛΕΙΣΤΙΚΑ ΕΣΑΣ. Σε ορισμένους τομείς δικαιοδοσίας δε επιτρέπεται η εξαίρεση των σιωπηρών εγγυήσεων, οπότε η ως άνω εξαίρεση ίσως να μην ισχύει για Εσάς.</p>
<h3>7. ΠΕΡΙΟΡΙΣΜΟΣ ΕΥΘΥΝΗΣ ΚΑΙ ΑΠΟΖΗΜΙΩΣΗΣ</h3>
<p>Η AMD ΚΑΙ ΟΙ ΧΟΡΗΓΟΙ ΑΔΕΙΑΣ ΤΗΣ ΔΕΝ ΕΥΘΥΝΟΝΤΑΙ ΑΠΕΝΑΝΤΙ ΣΑΣ ΣΕ ΚΑΜΙΑ ΠΕΡΙΠΤΩΣΗ ΓΙΑ ΟΠΟΙΕΣΔΗΠΟΤΕ ΤΙΜΩΡΗΤΙΚΕΣ, ΑΜΕΣΕΣ, ΣΥΜΠΤΩΜΑΤΙΚΕΣ, ΕΜΜΕΣΕΣ, ΕΙΔΙΚΕΣ Ή ΕΠΑΚΟΛΟΥΘΕΣ ΖΗΜΙΕΣ ΠΟΥ ΠΡΟΚΥΠΤΟΥΝ ΑΠΟ ΤΗ ΧΡΗΣΗ ΤΟΥ ΛΟΓΙΣΜΙΚΟΥ Ή ΑΠΟ ΤΗΝ ΠΑΡΟΥΣΑ ΣΥΜΦΩΝΙΑ ΕΣΤΩ ΚΑΙ ΑΝ Η AMD ΚΑΙ ΟΙ ΧΟΡΗΓΟΙ ΑΔΕΙΑΣ ΤΗΣ ΕΧΟΥΝ ΕΝΗΜΕΡΩΘΕΙ ΓΙΑ ΤΗΝ ΠΙΘΑΝΟΤΗΤΑ ΤΕΤΟΙΩΝ ΖΗΜΙΩΝ. Η συνολική ευθύνη της AMD απέναντί Σας για όλες τις ζημιές, τις απώλειες και τις αιτίες αγωγής (είτε συμβατικές, είτε εξαιτίας αδικοπραξίας (συμπεριλαμβανομένης και της αμέλειας), είτε για άλλο λόγο) δεν θα υπερβαίνει σε καμία περίπτωση συνολικά τα 100 δολάρια ΗΠΑ. Συμφωνείτε να υπερασπίζεστε, να αποζημιώνετε και να τηρείτε απρόσβλητη την AMD και τους χορηγούς άδειας χρήσης της, καθώς και οποιοδήποτε από τα μέλη του ΔΣ της, τους αξιωματούχους, τους εργαζομένους, τις συνδεδεμένες επιχειρήσεις ή τους αντιπροσώπους της από και για όλες τις απώλειες, τις ζημιές και άλλες δαπάνες (περιλαμβανομένων και των λογικών δικηγορικών αμοιβών) που προκύπτουν από την από μέρους Σας χρήση του Λογισμικού ή παραβίαση των όρων και προϋποθέσεων της παρούσας Συμφωνίας.</p>
<h3>8. ΠΕΡΙΟΡΙΣΜΟΙ ΕΞΑΓΩΓΗΣ</h3>
<p>Θα τηρείτε όλους τους εφαρμοστέους αμερικανικούς, ευρωπαϊκούς και άλλους νόμους περί εξαγωγών, περιλαμβανομένων μεταξύ άλλων και των Κανονισμών Διαχείρισης Εξαγωγών (Export Administration Regulations ["EAR"]) των ΗΠΑ (15 C.F.R. Άρθρα 730 έως 774), και του Κανονισμού (ΕΚ) αριθ. 428/2009 του Συμβουλίου, της 5ης Μαΐου 2009 της ΕΕ. Επιπλέον, βάσει του Άρθρου 740.6 των EAR, δια του παρόντος πιστοποιείτε ότι, εκτός εάν σας έχει χορηγηθεί σχετική άδεια από το Γραφείο Βιομηχανίας και Ασφαλείας του Υπουργείου Εμπορίου των Ηνωμένων Πολιτειών ή εάν αυτό επιτρέπεται με άλλο τρόπο βάσει Εξαίρεσης Άδειας σύμφωνα με τους EAR, (1) δεν θα εξάγετε, επανεξάγετε ή χορηγείτε σε πολίτη χώρας η οποία ανήκει στις Ομάδες Χωρών D:1, E:1 ή E:2 κάθε τεχνολογία, λογισμικό ή κώδικα που τελεί υπό περιορισμό και το οποίο έχετε λάβει από την AMD, (2) ούτε θα εξάγετε στις Ομάδες Χωρών D:1, E:1 ή E:2 το άμεσο προϊόν τέτοιας τεχνολογίας ή τέτοιου λογισμικού, εάν το εν λόγω άμεσο προϊόν που παράγεται στο εξωτερικό υπόκειται σε ελέγχους εθνικής ασφαλείας, όπως ορίζεται στον Κατάλογο Ελέγχου Εμπορίου (Commerce Control List) (που περιλαμβάνεται τώρα στο Προσάρτημα 1 της Ενότητας 774 των EAR). Για τους τελευταίους καταλόγους Ομάδων Χωρών, καθώς και για πρόσθετες πληροφορίες σχετικά με τους EAR ή τις υποχρεώσεις Σας βάσει των εν λόγω κανονισμών, παρακαλούμε να επισκεφθείτε τον ιστότοπο του Γραφείου Βιομηχανίας και Ασφαλείας των ΗΠΑ στη διεύθυνση 
   <a href="http://www.bis.doc.gov/"><font color="#c0c0c0">http://www.bis.doc.gov/​</font>​</a>.</p>
<h3>9. ΠΕΡΙΟΡΙΣΜΟ ΔΙΚΑΙΩΜΑΤΩΝ ΤΗΣ ΚΥΒΕΡΝΗΣΗΣ ΤΩΝ ΗΠΑ</h3>
<p>Το Λογισμικό παρέχεται με "ΠΕΡΙΟΡΙΣΜΕΝΑ ΔΙΚΑΙΩΜΑΤΑ". Η χρήση, αναπαραγωγή ή αποκάλυψη από την Κυβέρνηση υπόκειται στους περιορισμούς που διατυπώνονται στους κανονισμούς FAR 52.227-14 και DFAR252.227-7013, και επ., ή σε εκείνους που θα τους αντικαταστήσουν. Η χρήση του Λογισμικού από την Κυβέρνηση αποτελεί αναγνώριση των ιδιοκτησιακών δικαιωμάτων της AMD επί αυτού.</p>
<h3>10. ΚΑΤΑΓΓΕΛΙΑ ΤΗΣ ΑΔΕΙΑΣ ΧΡΗΣΗΣ</h3>
<p>Η παρούσα Συμφωνία θα λύεται αμέσως χωρίς ειδοποίηση από την AMD ή δικαστική απόφαση σε περίπτωση (1) μη συμμόρφωσής Σας με οποιεσδήποτε από τις διατάξεις της παρούσας Συμφωνίας, ή (2) που ενημερώσετε την AMD ότι επιθυμείτε να καταγγείλετε τον παρόν Συμφωνητικό. Εάν λυθεί η παρούσα Συμφωνία, πρέπει να διαγράψετε ή να καταστρέψετε όλα τα αντίγραφα του Λογισμικού. Όλες οι διατάξεις της παρούσας Συμφωνίας θα εξακολουθούν θα ισχύουν μετά τη λύση ή λήξη του, με εξαίρεση το Άρθρο 2.</p>
<h3>11. ΕΦΑΡΜΟΣΤΕΟ ΔΙΚΑΙΟ</h3>
<p>Η παρούσα Συμφωνία υπόκειται και ερμηνεύεται σύμφωνα με τη νομοθεσία της Πολιτείας της Καλιφόρνιας, με εξαίρεση τις αντιφάσεις των κανόνων δικαίου. Το κάθε συμβαλλόμενο μέρος υπόκειται στη δικαιοδοσία των πολιτειακών και ομοσπονδιακών δικαστηρίων της Κομητείας Σάντα Κλάρα και της Βόρειας Περιφέρειας της Καλιφόρνιας αναφορικά με τους σκοπούς της παρούσας Συμφωνίας. Αναγνωρίζετε ότι η από μέρους Σας παραβίαση της παρούσας Συμφωνίας μπορεί να προκαλέσει ανεπανόρθωτη ζημιά και συμφωνείτε ότι η AMD θα έχει το δικαίωμα να επιδιώξει τη λήψη προσωρινών μέτρων βάσει του παρόντος Συμφωνητικού, καθώς και κάθε άλλου πρόσθετου μέτρου που μπορεί να διατάξει αρμόδιο δικαστήριο.</p>
<h3>12. ΓΕΝΙΚΕΣ ΔΙΑΤΑΞΕΙΣ</h3>
<p>Δεν μπορείτε να εκχωρήσετε την παρούσα Συμφωνία χωρίς την προηγούμενη γραπτή συγκατάθεση της AMD. Οποιαδήποτε εκχώρηση χωρίς την εν λόγω συγκατάθεση θα θεωρείται άκυρη και ως μηδέποτε γενόμενη. Τα συμβαλλόμενα μέρη δεν προτίθενται να δημιουργήσουν οποιαδήποτε σχέση εκπροσώπησης ή συνεταιρισμού μεταξύ τους βάσει της παρούσας Συμφωνίας. Κάθε διάταξη της παρούσας Συμφωνίας θα ερμηνεύεται με τρόπο που να την καθιστά έγκυρη και ισχυρή βάσει της εφαρμοστέας νομοθεσίας. Ωστόσο, εάν οποιαδήποτε διάταξη της παρούσας Συμφωνίας καταστεί ή κηρυχθεί μη εφαρμοστέα από οποιοδήποτε αρμόδιο δικαστήριο, η εν λόγω διάταξη θα θεωρείται διαγραφείσα, ενώ το υπόλοιπο της παρούσας Συμφωνίας θα παραμένει σε πλήρη ισχύ και εγκυρότητα.</p>
<h3>13. ΟΛΟΤΗΤΑ ΤΗΣ ΣΥΜΦΩΝΙΑΣ</h3>
<p>Η παρούσα Συμφωνία αποτελεί ολόκληρη τη συμφωνία και κατανόηση μεταξύ των συμβαλλόμενων μερών αναφορικά με το Λογισμικό και υπερισχύει και αποτελεί συγχώνευση όλων των προγενέστερων προφορικών και γραπτών συμφωνιών, συζητήσεων και κατανοήσεων μεταξύ τους αναφορικά με το αντικείμενο της παρούσας Συμφωνίας. Καμία παραίτηση από οποιαδήποτε διάταξη, ή τροποποίηση οποιασδήποτε διάταξης, της παρούσας Συμφωνίας δεν θα είναι δεσμευτική εκτός εάν έχει γίνει γραπτώς και έχει υπογραφεί από εξουσιοδοτημένο εκπρόσωπο του κάθε συμβαλλόμενου μέρους.</p>​​​ 
<p>Ως βοήθημα στην προσπάθεια βελτίωσης της εμπειρίας σας αναφορικά με τα γραφικά, η AMD μπορεί να συλλέξει μη προσωπικές πληροφορίες, συμπεριλαμβανομένου του μοντέλου του προϊόντος γραφικών AMD, της ταυτότητας συσκευής του και άλλων πληροφοριών συστήματος.</p>
<p>Εάν συμφωνείτε να τηρείτε τους όρους και τις προϋποθέσεις της παρούσας Συμφωνίας, παρακαλούμε πατήστε το κουμπί "Αποδοχή". Εάν δεν συμφωνείτε να τηρείτε τους όρους και τις προϋποθέσεις της παρούσας Συμφωνίας και πατήσετε το κουμπί "Απόρριψη", τότε δεν μπορείτε να χρησιμοποιήσετε το Λογισμικό.</p>
</body>
</html>