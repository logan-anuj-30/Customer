<html>
<body>
<h3>​​​​CONTRATTO DI LICENZA CON L&#39;UTENTE FINALE</h3>
<h3>(Software AMD Radeon™)</h3>​​ 
<p>IMPORTANTE - LEGGERE CON ATTENZIONE:  NON INSTALLARE, COPIARE O USARE IL SOFTWARE, LA DOCUMENTAZIONE (COME DEFINITA DI SEGUITO) O PARTE DEGLI STESSI (DEFINITI CONGIUNTAMENTE &quot;SOFTWARE&quot;) PRIMA DI AVER ATTENTAMENTE LETTO E ACCETTATO I SEGUENTI TERMINI E CONDIZIONI. IL PRESENTE È UN ACCORDO LEGALE (&quot;CONTRATTO&quot;) TRA L&#39;UTENTE (PERSONA FISICA O GIURIDICA) (COLLETTIVAMENTE &quot;L&#39;UTENTE&quot; E &quot;DELL&#39;UTENTE&quot;) E ADVANCED MICRO DEVICES, INC. (&quot;AMD&quot;)</p>
<p>IN CASO DI MANCATA ACCETTAZIONE DEI TERMINI E DELLE CONDIZIONI CONTENUTI NEL PRESENTE CONTRATTO, L&#39;UTENTE NON È AUTORIZZATO A INSTALLARE, COPIARE O UTILIZZARE IN ALTRO MODO IL SOFTWARE. INSTALLANDO, COPIANDO O UTILIZZANDO IN ALTRO MODO IL SOFTWARE, L&#39;UTENTE ACCETTA DI RISPETTARE I TERMINI E LE CONDIZIONI DEL PRESENTE CONTRATTO.</p>​ 
<h3>1. DEFINIZIONI</h3>
<ol>
   <li>“Documentazione&quot; indica gli script di installazione e la documentazione online o elettronica associata, inclusa o fornita a corredo del Software o parte di esso.</li>
   <li>“Diritti di Proprietà Intellettuale” indicano tutti i copyright, marchi commerciali, segreti commerciali, brevetti, mask work e tutti i diritti di proprietà intellettuale relativi, simili o di altro tipo riconosciuti in una qualsiasi giurisdizione a livello mondiale, ivi comprese tutte le domande e le registrazioni riguardanti gli stessi.</li>
</ol>​​ 
<h3>2. LICENZA</h3>
<p>Fatti salvi i termini e le condizioni del presente Contratto, AMD concede all&#39;Utente una licenza di copyright non esclusiva, senza royalty, revocabile, non trasferibile, limitata, per utilizzare il Software esclusivamente in combinazione con sistemi o componenti che includono o integrano processori AMD, ove applicabile.​</p>
<h3>3. RESTRIZIONI</h3>
<p>Ad eccezione della licenza limitata di cui al Par. 2 del presente contratto, AMD non riconosce all&#39;Utente alcun ulteriore diritto sul Software, esplicito, implicito, derivato da preclusione o altro. Ulteriori restrizioni sull&#39;utilizzo del Software da parte dell&#39;Utente sono indicate di seguito. L&#39;Utente non può:</p>
<ol>
   <li>modificare o creare opere derivate del Software;</li>
   <li>distribuire, pubblicare, esporre, concedere in sublicenza, assegnare o trasferire in altro modo il Software;</li>
   <li>decompilare, decodificare, disassemblare o ridurre in altro modo il Software in altra forma utilizzabile dall&#39;uomo (ad eccezione di quanto consentito dalla normativa applicabile);</li>
   <li>alterare o rimuovere qualsiasi copyright, marchio commerciale o avviso/i di brevetto presenti nel Software; o</li>
   <li>utilizzare il Software per: (i) sviluppare invenzioni derivate direttamente dalle informazioni riservate per richiedere la tutela brevettuale, (ii) essere di ausilio nelle analisi dei brevetti e nelle domande di brevetto dell&#39;Utente stesso, o (iii) modificare brevetti esistenti.</li>
</ol>​ 
<h3>4. FEEDBACK</h3>
<p>L&#39;Utente non ha alcun obbligo di fornire ad AMD suggerimenti, commenti o altra forma di feedback (“Feedback”) sul Software. Tuttavia, AMD potrebbe utilizzare e integrare l&#39;eventuale Feedback ricevuto dall&#39;utente per migliorare il Software o altri prodotti, software e tecnologie AMD. Di conseguenza, per ogni Feedback fornito ad AMD, l&#39;Utente concede ad AMD e alle sue affiliate e consociate a livello mondiale una licenza perpetua non esclusiva, irrevocabile, libera da royalty per utilizzare, riprodurre, concedere in licenza, concedere in sublicenza, distribuire, realizzare o far realizzare, vendere o commercializzare direttamente o indirettamente il Feedback nel Software o altri prodotti, software e tecnologie AMD. L&#39;Utente accetta inoltre di non fornire alcun Feedback che (a) sappia essere soggetto ad eventuali Diritti di Proprietà Intellettuale di terzi o (b) sia soggetto ai termini di licenza che prevedano che tutti i prodotti contenenti o derivati ​​da tale Feedback o altra proprietà intellettuale di AMD, siano concessi in licenza o altrimenti condivisi con terze parti.</p>
<h3>5. PROPRIETÀ E COPYRIGHT DEL SOFTWARE</h3>
<p>Il Software, ivi compresi tutti i Diritti di Proprietà Intellettuale ad esso relativi, è e resta di sola ed esclusiva proprietà di AMD o dei suoi licenziatari e l&#39;Utente non potrà vantare alcun diritto, titolo o interesse su di esso fatto salvo per quanto espressamente indicato nel presente Contratto. L&#39;Utente accetta di adoperarsi per impedire la copia non autorizzata del Software. Il pieno titolo di proprietà del Software, tutte le copie dello stesso (totali o parziali, ed in qualsiasi forma), nonché tutti i diritti e i Diritti di Proprietà Intellettuale ad esso relativi spettano ad AMD. Salvo quanto espressamente previsto al punto 2 del presente Contratto, AMD non concede alcun diritto esplicito o implicito all&#39;Utente sui brevetti, copyright, marchi commerciali o segreti commerciali di AMD.</p>
<h3>6. ESCLUSIONE DI GARANZIE</h3>
<p>IL SOFTWARE VIENE FORNITO ALLO STATO &quot;TAL QUALE&quot; SENZA GARANZIE DI ALCUN TIPO. AMD NON RICONOSCE ALCUNA GARANZIA IMPLICITA, ESPLICITA O LEGALE COMPRESE, A TITOLO ESEMPLIFICATIVO MA NON ESAUSTIVO, LE GARANZIE IMPLICITE DI COMMERCIABILITÀ, IDONEITÀ PER UNO SCOPO SPECIFICO, TITOLO, NON-VIOLAZIONE, GARANZIE CHE IL SOFTWARE FUNZIONERÀ SENZA INTERRUZIONI O SENZA ERRORI O GARANZIE DERIVANTI DA CONSUETUDINI COMMERCIALI O DALL&#39;UTILIZZO. L&#39;UTENTE SI ASSUME TUTTI I RISCHI ASSOCIATI ALL&#39;UTILIZZO DEL SOFTWARE. Alcune legislazioni non consentono l&#39;esclusione di garanzie implicite, pertanto le esclusioni di cui sopra potrebbero non essere applicabili all&#39;Utente.</p>​​​ 
<h3>7. LIMITAZIONE DI RESPONSABILITÀ E INDENNITÀ</h3>
<p>AMD E I SUOI LICENZIATARI NON SARANNO RESPONSABILI, IN NESSUNA CIRCOSTANZA, NEI CONFRONTI DELL&#39;UTENTE PER EVENTUALI DANNI PUNITIVI, DIRETTI, ACCESSORI, INDIRETTI, SPECIALI O CONSEGUENTI DERIVANTI DALL&#39;USO DEL SOFTWARE O DAL PRESENTE CONTRATTO, NEPPURE NEL CASO IN CUI AMD ED I SUOI LICENZIATARI SIANO STATI INFORMATI DELL&#39;EVENTUALITÀ DI TALI DANNI. In nessun caso la responsabilità complessiva di AMD nei confronti dell&#39;Utente per tutti i danni, perdite o azioni legali (se previsti dal contratto, illeciti, inclusa la colpa, o altro) potrà superare i 100 dollari USA. L&#39;Utente accetta di difendere, risarcire e tenere indenne AMD e i suoi licenziatari, i loro amministratori, funzionari, dipendenti, associati o agenti da e verso qualsivoglia perdita, danno, responsabilità e altre spese (ivi incluse le spese per la difesa legale, in misura ragionevole), derivanti dall&#39;utilizzo del Software da parte dell&#39;Utente o dalla violazione dei termini e delle condizioni del presente Contratto.</p>
<h3>8. RESTRIZIONI ALL&#39;ESPORTAZIONE</h3>
<p>L&#39;Utente dovrà attenersi a tutte le leggi applicabili in materia di esportazione vigenti negli Stati Uniti, in Europa e altrove compresi, a titolo meramente esemplificativo, i regolamenti Export Administration Regulations (&quot;EAR&quot;) degli Stati Unti (15 C.F.R. Par. da 730 a 774) e il Regolamento CE N. 428/2009 del Consiglio, del 5&#160;maggio 2009. Inoltre, ai sensi del Par. 740.6 dei regolamenti EAR, l&#39;Utente con il presente certifica che, eccetto i casi in cui sia stata concessa una licenza dal Dipartimento del Commercio USA - Bureau of Industry and Security o se altrimenti consentito ai sensi di una Eccezione di Licenza prevista dai regolamenti EAR, l&#39;Utente non (1) esporterà, ri-esporterà o cederà ad un cittadino di un paese facente parte dei Gruppi D:1, E:1 o E:2 nessuna tecnologia, software, o codice sorgente riservati ricevuti da AMD, o (2) esporterà in paesi appartenenti ai Gruppi D:1, E:1 o E:2 il prodotto diretto di tale tecnologia o software, se tale prodotto diretto prodotto all&#39;estero è soggetto a controlli di sicurezza nazionali come previsto dalla Commerce Control List (contenuta nel Supplemento 1 alla Parte 774 dei regolamenti EAR). Per consultare gli elenchi aggiornati dei Gruppi di Paesi o per maggiori informazioni sui regolamenti EAR o sugli obblighi dell&#39;Utente in base a tali regolamenti, consultare il sito Web del Bureau of Industry and Security USA all&#39;indirizzo 
   <a href="http://www.bis.doc.gov/"><font color="#c0c0c0">http://www.bis.doc.gov/​</font>​</a>.</p>
<h3>9. DIRITTI LIMITATI DEL GOVERNO DEGLI STATI UNITI</h3>
<p>Il Software viene fornito con &quot;DIRITTI LIMITATI.&quot; L&#39;uso, la duplicazione o la divulgazione da parte del Governo è soggetta alle restrizioni indicate in FAR 52.227-14 e DFAR252.227-7013, et seq., o successivi. L&#39;Uso del Software da parte del Governo implica l&#39;accettazione dei diritti proprietari di AMD sullo stesso.</p>
<h3>10. RISOLUZIONE DELLA LICENZA</h3>
<p>Il presente Contratto verrà risolto immediatamente senza preavviso da parte di AMD o senza ricorrere alle vie legali nel caso in cui (1) l&#39;Utente non si attenga a qualsiasi disposizione del presente Contratto o (2) l&#39;Utente provveda a far pervenire ad AMD una comunicazione manifestando l&#39;intenzione di voler recedere dal presente Contratto. Alla risoluzione del presente Contratto l&#39;Utente è tenuto a cancellare o distruggere tutte le copie del Software. Alla risoluzione o allo scadere del presente Contratto, tutte le disposizioni continueranno a sussistere, fatta eccezione per il Paragrafo 2.</p>
<h3>11. LEGGE APPLICABILE</h3>
<p>Il presente Contratto viene concluso e dovrà essere interpretato in base alle leggi dello Stato della California, con esclusione delle norme di conflitto. Ai fini del presente Contratto, le parti si sottopongono alla competenza dei tribunali federali e di stato di Santa Clara County e del Distretto Settentrionale della California. L&#39;Utente dà atto che una propria eventuale violazione del presente Contratto potrebbe causare danni irreparabili e accetta che AMD abbia il diritto di agire in giudizio ai sensi del presente Contratto e a richiedere un&#39;ulteriore riparazione tramite un tribunale competente.</p>
<h3>12. DISPOSIZIONI GENERALI</h3>
<p>L&#39;Utente non può trasferire il presente Contratto senza il previo consenso scritto di AMD. Eventuali assegnazioni effettuate senza tale consenso saranno considerate nulle. Le parti, tramite il presente Contratto, non intendono creare un rapporto di agenzia o partnership fra loro. Tutte le disposizioni del presente Contratto dovranno essere interpretate in maniera da essere efficaci e valide ai sensi della legge applicabile. Tuttavia, nel caso in cui una qualsiasi delle disposizioni del presente Contratto diventi inapplicabile o venga dichiarata tale da un qualsiasi tribunale o foro competente, tale disposizione dovrà essere considerata come cancellata e il resto del presente Contratto rimarrà in vigore e pienamente efficace.</p>
<h3>13. INTERO ACCORDO</h3>
<p>Il presente Contratto rappresenta l&#39;intero accordo e l&#39;intesa fra le parti relativamente al Software e sostituisce e incorpora tutti i precedenti accordi verbali e scritti, le discussioni e le intese intercorsi fra loro relativamente all&#39;oggetto del presente Contratto. La rinuncia o la modifica di una qualsiasi disposizione del presente Contratto sarà vincolante solo se espressa per iscritto e firmata da un rappresentante autorizzato di ogni parte.</p>​​​ 
<p>Per permettere ad AMD di migliorare la tua esperienza grafica, AMD potrebbe raccogliere informazioni di tipo non personale, ad esempio il modello del prodotto grafico AMD utilizzato, l&#39;ID del dispositivo e altre informazioni di sistema.</p>
<p>Per accettare i termini e le condizioni del presente Contratto, premere &quot;Accetto&quot;. Se non si intende accettare i termini e le condizioni del presente Contratto premere &quot;Non accetto&quot;. In questo caso non sarà possibile utilizzare il Software.​</p>​
</body>
</html>