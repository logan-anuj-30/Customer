<html>
<body>
<h3>​​​SON KULLANICI LİSANS ANLAŞMASI</h3>
<h3>(AMD Radeon™ Yazılımı)</h3>​​ 
<p>ÖNEMLİ-DİKKATLE OKUYUN:  AŞAĞIDAKİ ŞART VE KOŞULLARI DİKKATLE OKUYUP KABUL ETMEDEN YAZILIM, DOKÜMANTASYON (AŞAĞIDA AÇIKLANMAKTADIR) VEYA BUNLARLA İLGİLİ HERHANGİ BİR BÖLÜMÜ (TOPLU HALDE "YAZILIM" OLARAK ANILACAK) KURMAYIN, KOPYALAMAYIN VEYA KULLANMAYIN. BU, SİZİN (ÖZEL VEYA TÜZEL) (BİR ARADA "SİZ" VE "SİZİN") İLE ADVANCED MICRO DEVICES, INC. ("AMD") ARASINDA YAPILAN RESMİ BİR ANLAŞMADIR ("ANLAŞMA").</p>
<p>İŞBU ANLAŞMANIN ŞARTLARINI KABUL ETMİYORSANIZ BU YAZILIMI KURMAYIN, KOPYALAMAYIN VEYA KULLANMAYIN. YAZILIMI KURMANIZ, KOPYALAMANIZ VEYA KULLANMANIZ, İŞBU ANLAŞMANIN KOŞUL VE ŞARTLARINI KABUL ETTİĞİNİZ ANLAMINA GELİR.</p>
<h3>1. TANIMLAR</h3>
<ol>
   <li>"Dokümantasyon", Yazılım veya onun bir kısmı ile bağlantılı, içinde geçen veya dahilinde verilen kurulum bilgileri ve çevrimiçi veya elektronik dokümanlardır.</li>
   <li>"Fikri Mülkiyet Hakkı" dünyanın herhangi bir yerinde kabul edilen telif hakları, ticari markalar, ticari sırlar, patentler, maskeleme işleri ve ilgili, benzer veya diğer fikri mülkiyet hakları ile bunlarla ilgili tüm uygulamalar ve tescillerdir.</li>
</ol>​​ 
<h3>2. LİSANS</h3>
<p>İşbu Anlaşma'nın şart ve koşullarına tabi olmak koşuluyla, AMD Siz'e, Yazılım'ı yalnızca AMD işlemciler içeren veya bunlarla birlikte çalışan sistemlerde kullanmanıza ilişkin özel olmayan, lisans ücreti gerektirmeyen, geri alınabilir, devredilemez, sınırlı, telif lisansı vermektedir.</p>
<h3>3. KISITLAMALAR</h3>
<p>Bölüm 2'de açıkça belirtilenler dışında, Yazılım üzerinde açık, mutazammın, önceden verilen beyanın değiştirilmesinden doğan veya diğer herhangi bir hak verilmemektedir. Yazılım'ı kullanımınıza ilişkin diğer kısıtlamalar aşağıdaki gibidir. Şunları yapmamalısınız: </p>
<ol>
   <li>değişiklik veya Yazılım'dan türetilen çalışmalar;</li>
   <li>Yazılım'ı dağıtmak, yayınlamak, teşhir etmek, atamak veya başka bir şekilde devretmek;</li>
   <li>derlemeyi çözmek, ters mühendislik yapmak, kaynak koda dönüştürmek veya Yazılım'ı başka bir şekilde insanlar tarafından algılanabilecek biçimde indirgemek (geçerli kanunlar tarafından izin verilenler dışında);</li>
   <li>Yazılım dahilindeki herhangi bir telif, ticari marka veya patent bildirimini/bildirimlerini değiştirmek veya kaldırmak;</li>
   <li>Yazılım'ı şu amaçlarla kullanmak: (i) patent koruması elde etmek için doğrudan gizli bilgilerden türetilen icatlar geliştirmek; (ii) Size ait patent ve patent uygulamalarının analizinde yardım almak; (iii) mevcut patentler üzerinde değişiklik yapmak.</li>
</ol>
<h3>4. GERİBİLDİRİM</h3>
<p>AMD'ye, Yazılım ile ilgili herhangi bir öneri, yorum veya diğer geribildirimler ("Geribildirim" olarak anılacak) gönderme yükümlülüğünüz yoktur. Ancak, AMD, Sizden aldığı herhangi bir geribildirimi Yazılım'ı veya diğer AMD ürünlerini, yazılım ve teknolojilerini geliştirmek için kullanabilir. Buna göre, AMD ve onun bağlı ve alt kuruluşlarına AMD'ye gönderdiğiniz herhangi bir Geribildirim'i, Yazılım veya diğer AMD ürünleri ile yazılım ve teknolojilerinde, doğrudan veya dolaylı olarak kullanmak, yeniden üretmek, lisanslamak, alt lisanslamak, dağıtmak, yapmak, yapmış olmak, satmak ve diğer şekilde pazarlamak için dünyanın her yerinde geçerli, özel olmayan, geri alınamaz, lisans ücreti gerektirmeyen, daimi lisans veriyorsunuz. Buna ek olarak, (a) herhangi bir üçüncü şahsın Fikri Mülkiyet Hakkı olduğunu bildiğiniz veya (b) ilgili Geribildirim'de kullanılan veya Geribildirim'den türetilen herhangi bir ürünün lisans koşullarını gerektiren ya da lisanslanmış AMD fikri mülkiyeti olan veya başka bir şekilde üçüncü şahıslarla paylaşılmış olan Gerbildirim'lerde bulunmamayı kabul ediyorsunuz.</p>
<h3>5. YAZILIM MÜLKİYETİ VE TELİF HAKKI</h3>
<p>Yazılım ve dahilindeki tüm Fikri Mülkiyet Hakları yalnızca AMD veya onun lisans sahiplerinin özel mülkiyetidir ve Size, işbu Anlaşma'da açıkça ifade edilenler dışında bir hak, mülkiyet veya pay verilmemektedir. Yazılım'ın izinsiz çoğaltılmasına engel olmayı kabul ediyorsunuz. Yazılım dahilindeki ve Yazılım'a yönelik tüm haklar, bununla ilgili tüm kopyalar (tamamı veya bir bölümü ve herhangi bir formda) ve tüm haklar ve bunlar dahilindeki tüm Fikri Mülkiyet Hakları AMD'de kalacaktır. AMD, işbu belgenin Bölüm 2'sinde açıkça belirtilenler dışında, AMD patentleri, telif hakları, ticari markaları veya ticari sır bilgilerine ilişkin herhangi bir açık veya mutazammın hak vermemektedir.</p>
<h3>6. GARANTİ FERAGATNAMESİ</h3>
<p>YAZILIM "OLDUĞU ŞEKİLDE" VE HERHANGİ BİR GARANTİ VERİLMEKSİZİN SAĞLANMAKTADIR. AMD; SATILABİLİRLİK, BELİRLİ BİR AMACA UYGUNLUK, MÜLKİYET, HAK İHLALİ OLMAMASI, YAZILIMIN KESİNTİSİZ VEYA HATASIZ ÇALIŞMASI YA DA TİCARİ TEAMÜLDEN VEYA KULLANIM BİÇİMİNDEN DOĞAN ZIMNİ GARANTİLER DAHİL FAKAT BUNLARLA SINIRLI OLMAMAK KOŞULUYLA, AÇIK, ZIMNİ VEYA NİZAMİ TÜM GARANTİLERDEN FERAGAT ETMEKTEDİR. İŞBU YAZILIMIN KULLANIMINA İLİŞKİN TÜM RİSKLER SİZE AİTTİR. Bazı yargı alanlarında zımni garantilerin hariç tutulmasına izin verilmemektedir ve bu nedenle yukarıda bahsi geçen hariç tutma Sizin için geçerli olmayabilir.</p>
<h3>7. SORUMLULUĞUN SINIRLANDIRILMASI VE TAZMİN</h3>
<p>AMD VE ONUN LİSANS SAHİPLERİ, HİÇBİR KOŞULDA, BU YAZILIMIN KULLANIMINDAN VEYA BU ANLAŞMADAN KAYNAKLANAN CEZAİ, DOĞRUDAN, ARIZİ, DOLAYLI, ÖZEL VEYA NETİCE KABİLİNDEN DOĞAN HASARLARDAN, AMD VE ONUN LİSANS SAHİPLERİ İLGİLİ HASARLARIN OLASILIĞI KONUSUNDA UYARILMIŞ OLSALAR BİLE, SORUMLU DEĞİLDİR. AMD'nin her türlü zarar, kayıp veya dava nedeni (sözleşme, haksız fiil (ihmal dahil olmak üzere) veya başka şekillerde) için Size karşı yükümlülüğü hiçbir durumda 100ABD $'ını geçmeyecektir. AMD ve onun lisans sahiplerini ve bunların yöneticileri, görevlileri, çalışanları, ortakları veya acentelerini; Yazılım'ı kullanımınızdan veya işbu Anlaşma'nın şart ve koşullarını ihlal etmenizden kaynaklanan herhangi bir kayıp, hasar, sorumluluk ve diğer masraflara (makul miktardaki avukatlık ücretleri de dahil olmak üzere) karşı koruyacağınızı, tazmin edeceğinizi ve beri kılacağınızı kabul ediyorsunuz.</p>
<h3>8. İHRACAT KISITLAMALARI</h3>
<p>ABD İhracat İdaresi Yönetmelikleri ("EAR"), (15 C.F.R.Bölüm 730 ile 774) ve 5 Mayıs 2009 tarihli AB Konseyi Yönetmelikleri (EC) No 428/2009 dahil fakat bunlarla sınırlı olmamak koşuluyla; ABD, Avrupa ve diğer ülkelerde geçerli olan tüm ihracat yasalarına uymakla yükümlüsünüz. İlaveten, EAR'nin Bölüm 740.6'sı uyarınca; ABD Ticaret Bakanlığı Endüstri ve Güvenlik Ofisi veya EAR dahilinde Lisans İstisnası ile izin verilen durumlar dışında, (1) AMD'den temin ettiğiniz hiçbir sınırlı teknolojiyi, yazılımı veya kaynak kodu D:1, E:1 veya E:2 Ülke Grupları dahilindeki bir ülkeye ihraç etmeyeceğinizi, yeniden ihraç etmeyeceğinizi veya sürmeyeceğinizi ya da (2) Ticari Kontrol Listesi (EAR Kısım 774'ün Ek 1'inde bulunmaktadır) tanımlanan milli güvenlik kontrollerine konu olan, bahsedilen teknolojiye veya yazılıma sah,ğ doğrudan ürünleri D:1, E:1 veya E:2 Ülke Gruplarına ihraç etmeyeceğinizi taahhüt ediyorsunuz. En güncel Ülke Grup listesi veya EAR ya da ilgili yönetmelikler uyarınca Size düşen yükümlülüklere ilişkin daha fazla bilgi almak için lütfen,
   <a href="http://www.bis.doc.gov/"><font color="#c0c0c0">http://www.bis.doc.gov/​</font>​</a> adresli ABD Endüstri ve Güvenlik Ofisi internet sitesine bakın.</p>
<h3>9. ABD HÜKÜMETİ KISITLI HAKLARI</h3>
<p>Yazılım "KISITLI HAKLAR" ile sağlanmaktadır. Hükümet tarafından kullanım, çoğaltma veya ifşa etme AR 52.227-14 ve DFAR252.227-7013, et seq., veya halefi ile belirlenen kısıtlamalara tabiidir. Yazılım'ın Hükümet tarafından kullanılması AMD'nin fikri mülkiyet haklarının kabulü anlamına gelir.</p>
<h3>10. LİSANS FESHİ</h3>
<p>(1) İşbu Anlaşma'nın herhangi bir hükmüne uymamanız veya (2) işbu Anlaşma'yı feshetme isteğinizi AMD'ye bildirmeniz durumunda, Anlaşma AMD bildirimi veya yargıç çözümü olmaksızın ve derhal feshedilecektir. Anlaşma'nın feshini takiben Yazılım'ı ve tüm kopyalarını silmeniz gerekir. Anlaşma'nın feshi veya süresinin bitiminden sonra, Bölüm 2 dışında tüm hükümler geçerliliğini korumaya devam eder.</p>
<h3>11. AMİR KANUN</h3>
<p>İşbu Anlaşma Kaliforniya Eyaleti yasaları tahtında hazırlanmıştır ve, yasal kuralların çelişmesi durumu dışında, bu yasalar uyarınca yorumlanacaktır. İşbu Anlaşma söz konusu olduğunda, taraflar Santa Clara Bölgesi ve Kaliforniya Kuzey Bölgesi eyalet ve federal mahkemelerinin yetki sınırlarına tabiidir. İşbu Anlaşma'ya uymamanızın onarılamaz hasarlara neden olabileceğini ve AMD'nin, yargı yetkisine sahip mahkemeler tarafından karar verilebilecek telafiler yanında işbu Anlaşma uyarınca ihtiyati tedbir alabileceğini kabul etmektesiniz.</p>
<h3>12. GENEL HÜKÜMLER</h3>
<p>AMD'nin önceden alınan Yazılı onayı olmaksızın bu Anlaşma imzalanamaz ve onay alınmaksızın imzalanan Anlaşma hükümsüzdür. İşbu Anlaşma'nın imzalanması, taraflar arasında herhangi, bir acentelik veya ortaklık kurulması anlamına gelmez. İşbu Anlaşma'nın tüm hükümleri, mevcut kanun tahtında yürürlükte ve geçerli olacak şekilde yorumlanacaktır. Ancak, işbu Anlaşma dahilindeki herhangi bir hükmün uygulanamaz hale gelmesi veya yetkili mahkemeler tarafından uygulanamaz olduğuna karar verilmesi durumunda ilgili hüküm yok sayılır ve Anlaşma'nın geri kalanı tam olarak yürürlükte kalır.</p>
<h3>13. TÜM ANLAŞMA</h3>
<p>İşbu Anlaşma, taraflar arasında Yazılım'a ilişkin anlaşma ve mutabakatın tümünü teşkil eder ve taraflar arasında önceden yapılmış, işbu Anlaşma'nın konusu dahilindeki sözlü ve yazılı tüm anlaşmaları, tartışmaları ve mutabakatları kapsar ve bunların yerlerine geçer. Yazılı olarak yapılmadığı ve iki tarafında yetkili temsilcileri tarafından imzalanmadığı müddetçe bu Anlaşma'nın hiçbir hükmünden feragat edilemez veya hiçbir hükmü üzerinde değişiklik yapılamaz.</p>​​​ 
<p>AMD, görsel deneyiminizi geliştirmek amacıyla AMD ekran kartı modeli, aygıt kimliği ve benzer sistem bilgileri gibi kişisel olmayan bilgiler toplayabilir.</p>
<p>İşbu Anlaşma'nın şart ve koşullarını kabul ediyorsanız lütfen "Kabul Et" düğmesine basın. İşbu Anlaşma'nın şart ve koşullarını kabul etmiyorsanız lütfen "Reddet" düğmesine basın ve Yazılım'ı kullanmayın.</p>
</body>
</html>